# -*- mode: mandoku-view; -*-
#+TITLE: 史通
#+DATE: 2015-09-11 03:46:13.436495
#+PROPERTY: ID KR2o0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB02n0037-014史通-卷第十四.
<pb:KR2o0001_SBCK_014-1a>¶
史通卷第十四¶
　外篇¶
　　惑經第四(二十條)¶
昔孔宣父以大聖之德應運而生生人已來未¶
之有也故使三千弟子七十門人鑚仰不及請¶
益無倦然則尺有𫠦短寸有𫠦長其間切磋酬¶
對頗亦互聞得失何者覩仲由之不悅則矢天¶
厭以自明答言&KR0367;之絃歌則稱戯言以釋難斯¶
則聖人之設教其理含弘或援誓以表心&KR0137;稱¶
<pb:KR2o0001_SBCK_014-1b>¶
非以受屈豈與夫庸儒末學文過飾非使夫問¶
者緘辭杜口懷疑不展若斯而已㦲嗟夫古今¶
世殊師授路隔恨不得親膺洒掃陪五尺之童¶
躬奉德音撫四科之友而徒以硏尋蠧簡穿鑿¶
遺文菁華乆謝糟粕為偶遂使理有未達無由¶
質疑是用握卷躊躇揮毫悱憤儻梁木斯壞魂¶
而有靈敢効接輿之歌輙同林放之問但孔氏¶
之立言行事刪詩讃易其義旣廣難以具論今¶
惟摭其史文評之扵後按夫子𫠦修之史是曰¶
<pb:KR2o0001_SBCK_014-2a>¶
春秋切詳春秋之義其所未諭者有十二何者¶
趙孟以無辭伐國貶號為人杞伯以夷來朝降¶
爵稱子虞班晉上惡貪賄而先書楚長晉盟譏¶
無信而後列此則人倫臧否在我筆端&KR0033;道而¶
行夫何所讓奚為齊鄭及楚國有弑君各以疾¶
赴遂皆書卒(年鄭子駟弑其君僖公十年齊人/昭元年公子圍弑其君郟敖襄七)¶
(子麋卒鄭伯頑卒齊侯陽生卒/弑其君悼公而春秋但書云楚)夫臣弑其君子¶
弑其父凡在含識皆知恥懼苟欺而可免則誰¶
不願然且官為正卿返不討賊地居冡嫡藥不¶
<pb:KR2o0001_SBCK_014-2b>¶
親嘗遂皆被以惡名播諸來葉必以彼三逆方¶
兹二弑躬為梟獍則漏網遺名跡涉𤓰李乃擬¶
指顯録嫉惡之情豈其若是其所未諭一也(其)¶
(一條)¶
又案齊乞野幕之弑事起陽生楚靈乾谿之縊¶
禍由常夀而春秋&KR0162;其首謀捨其親弑(陳乞比/乞謂齊)¶
(比也/楚公子)亦何異魯酒薄而邯鄲圍城門火而魚¶
池及必如是則邾之閽者&KR0059;憾射姑以其君急¶
而好潔可行欺以激怒遂傾瓶水沃庭俾廢爐¶
<pb:KR2o0001_SBCK_014-3a>¶
而爛卒斯亦罪之大者曷不書弑乎(弑邾子/宜書云閽)¶
其𫠦未諭二也(其二條)¶
蓋明鏡之照物也妍&KR0896;必露不以毛嬙之靣&KR0137;¶
有疵瑕而&KR0230;其鑒也虚空之傳嚮也清濁必聞¶
不以綿駒之&KR0084;時有娛曲而輟其應也夫史官¶
執簡宜類扵斯苟愛而知其醜憎而知其善善¶
惡必書斯為實録觀夫子修春秋也多為賢者¶
諱狄實㓕衞因桓恥而不書河陽召王成文羙¶
而稱狩斯則情兼向背志懷彼我苟書法其如¶
<pb:KR2o0001_SBCK_014-3b>¶
是也豈不使夫君子靡憚憲章雖玷白圭無慙¶
良史乎其𫠦未諭三也(其三條)¶
哀八年及十三年公再與吳盟而皆不書(注云/八年)¶
(云盟不書何恥之故不録也/不書盟恥吳夷也十二年注)桓二年公及戎盟¶
戎實豺狼非我族類夫非𫠦諱而仍諱謂當恥¶
而無恥求之折𠂻未見其宜其𫠦未諭四也(其)¶
(四條)¶
諸&KR0038;臣子非卿不書必以地来奔則雖賤亦志¶
斯豈非&KR0038;之大事不可限以常流者耶如陽虎¶
<pb:KR2o0001_SBCK_014-4a>¶
盗入于讙擁陽關而外叛傳具其事經獨無聞¶
何哉且弓玉云亡猶獲顯記城邑失守反不沾¶
書略大存小理乖懲勸其𫠦未諭五也(其五條)¶
按諸侯世嫡嗣業居䘮旣未成君不避其諱此¶
春秋之例也何為般野之殁皆書以名而惡視¶
之殂&KR0033;云子卒其𫠦未諭六也(其六條)¶
凡在人倫不得其死者&KR0022;君已上皆謂之弑卿¶
士已上通謂之殺此又春秋之例也按桓二年¶
書曰宋督弑其君與夷及其大夫孔父僖十年¶
<pb:KR2o0001_SBCK_014-4b>¶
又曰晉里克弑其君卓及其大夫荀息夫臣當¶
為殺而稱及與君弑同科苟弑殺不分則君臣¶
靡别者矣(義之故難通既未釋此疑共編於未諭/公羊傳曰及者何累也雖有此釋其)¶
(此也/他放)其𫠦未諭七也(其七條)¶
夫臣子𫠦書君父是黨雖事乖正&KR0033;而理合名¶
教如魯之𨼆桓戕弑昭哀放逐姜氏&KR0075;奔子般¶
夭酷斯則&KR0022;之孔醜諱之可也如公送晉葬公¶
與吳盟為齊𫠦止為邾𫠦敗盟而不至㑹而後¶
期並諱而不書豈非煩碎之甚且按汲冢竹書¶
<pb:KR2o0001_SBCK_014-5a>¶
與𣈆春秋及紀年之載事也如重耳出奔惠公¶
見獲書其本國皆無所隱唯魯春秋之記其國¶
也則不然何者國家之事無大無小苟涉嫌疑動¶
稱恥諱厚誣來世奚獨多乎其所未諭八也(其)¶
(八條)¶
案昭十二年齊納北燕伯(傳/于陽)者何公子陽生¶
也(杜注云陽即唐燕之别邑/左傳曰納北燕伯欵于唐)子曰齊之事我¶
乃知之矣在側者曰子苟知之何以不革曰如¶
爾所不知何夫如是夫子之修春秋皆遵彼乖¶
<pb:KR2o0001_SBCK_014-5b>¶
僻習其訛謬凡𫠦編次不加刋改者矣何為其¶
間則一褒一貶時有弛張或㳂或革曾無定體¶
其所未諭九也(其九條)¶
又書事之法其理宜明使讀者求一家之廢興¶
則前後相㑹討一人之出入則始末可尋如定¶
六年書鄭㓕許以許男斯歸而哀元年書許男¶
與楚圍蔡夫許既㓕矣君執家亡能重列諸侯¶
舉兵圍國者何哉盖其間行事必當有說經既¶
不書傳又闕載鈌畧如此尋繹難知其所未諭¶
<pb:KR2o0001_SBCK_014-6a>¶
十也(其十條)¶
按𣈆自魯閔公已前未通於上國至僖二年滅¶
下陽已降漸見於春秋盖始命行人自達於魯¶
也而𤨏語𣈆春秋載魯國閔公時事言之甚詳¶
斯則聞事必書無假相赴者也盖當時國史它¶
皆倣此至於夫子所脩也則不然凡書異國皆¶
取來吿苟有所吿雖小必書如無其吿雖大亦¶
闕故宋飛六鷁小事也以有吿而書之𣈆滅三¶
&KR0022;大事也(魏㓕霍也/謂㓕耿滅)以無吿而闕之用使巨細¶
<pb:KR2o0001_SBCK_014-6b>¶
不均繁省失中(尋兹例之作也盖因周禮舊法/比夫諸國史記奚事獨為踈濶)¶
(成文/魯䇿)夫子既撰不刋之書為後王之則豈可仍¶
其過失而不中規矩乎其所未諭十一也(一條/其十)¶
盖君子以愽聞多識為工良史以實錄直書為¶
貴而春秋記他國之事必憑來者之辭而來者¶
所言多非其實或兵敗而不以敗吿君弑而不¶
以弑稱或宜以名而不以名或應以氏而不以¶
氏或春崩而以夏聞或秋塟而以冬赴皆承其¶
所說而書遂使眞偽莫分是非相亂其所未諭¶
<pb:KR2o0001_SBCK_014-7a>¶
十二也(其十二條)¶
凡所未諭其類&KR0057;多静言思之莫䆒所以豈夫¶
子之墻數仞不得其門者歟將丘也幸苟有過¶
人必知之者歟如其與奪請謝不敏(其十三條)¶
又世人以夫子固天所縱將聖多能便謂所著¶
春秋善無不備而審形者少隨聲者多相與雷¶
同莫之指實㩁而為論其虚美者有五焉按古¶
者國有史官具列時事觀汲冢所記皆與魯史¶
符同至如周之東遷其說稍備隱桓已上難得¶
<pb:KR2o0001_SBCK_014-7b>¶
而詳此其煩省皆與春秋不别又𫉬君曰止誅¶
臣曰刺殺其大夫曰殺執我行人鄭弃其師隕石¶
于宋五(弃師出𤨏語𣈆春秋也/其事並出竹書紀年唯鄭)諸如此句多¶
是古史全文則知夫子之所修者但因其成事¶
就加雕飾仍舊而已有何力哉加以史䇿有闕¶
文時月有失次皆存而不正無所用心斯又不¶
可能而殫&KR0003;而太史公云夫子為春秋筆則筆¶
削則削子夏之徒不能賛一辭其虚美一也(其)¶
(十四條)¶
<pb:KR2o0001_SBCK_014-8a>¶
又案宋襄公執滕子而誣之以得罪楚靈王弑¶
郟敖而赴之以疾亡春秋皆承吿而書曾無變¶
革是則無&KR0499;者反加以罪有罪者得隱其&KR0499;求¶
諸勸戒其義安在而左丘明論春秋之義云或¶
求名而不得或欲盖而彌彰善人勸焉&KR0075;人懼¶
焉其虛美二也(其十五條)¶
又春秋之𫠦書本以褒貶為主故國語晉司馬¶
侯對其君悼公曰以其善行以其惡戒可謂德¶
義矣公曰孰能對曰羊舌盻習扵春秋至扵董¶
<pb:KR2o0001_SBCK_014-8b>¶
狐書法而不隱南史執簡而累進又寗殖出君¶
而卒自憂名在䇿書故知當時史臣各懷直筆¶
斯則有犯必死書法無捨者矣自夫子之修春¶
秋也盖他&KR0022;之簒賊其君者有三(解扵上/謂齊鄭楚巳)¶
本國之殺逐其君者有五(君被弑昭哀一主被/有隱閔般惡視此五)¶
(也/逐)莫不缺而靡録使其有逃名者而孟子云孔¶
子成春秋亂臣賊子懼無乃烏有之談歟其虛¶
美三也(其十六條)¶
又按春秋之文雖有成例或事同書異理殊書¶
<pb:KR2o0001_SBCK_014-9a>¶
一故太史公曰孔氏著春秋隱桓之間則彰至¶
定哀之際則㣲為其切當世之文而亡褒諱之¶
辭也斯則危行言遜吐剛茹柔推避以求全依¶
違以免禍而孟子云孔子曰知我者其惟春秋¶
乎罪我者其惟春秋乎其虛美四也(其十七條)¶
按趙穿殺君而稱宣子之弑江乙亡布而稱令¶
尹所盗此則春秋之世有識之士莫不㣲婉其¶
辭隱晦其&KR0003;斯盖當時之&KR0106;事習俗所常行而¶
固云仲尼殁而㣲言絶觀㣲言之作豈獨宣父¶
<pb:KR2o0001_SBCK_014-9b>¶
者&KR0088;其虛美五也(其十八條)¶
考兹衆美徵其本源良由達者相承儒敎傳授¶
既欲神其事故談過其實語曰衆善焉必察之¶
孟子曰堯舜不勝其美桀紂不勝其惡尋世之¶
言春秋者得非覩衆善而不察同堯舜之多美¶
者乎(其十九條)¶
昔王𠑽&KR0003;論有問孔之篇雖論語群言多見指¶
擿而春秋雜義曾未發明是用廣彼舊疑增其¶
新覺將來學者幸為詳之(其二十條)¶
<pb:KR2o0001_SBCK_014-10a>¶
　　　申左第五¶
古之人言春秋三傳者多矣戰國之世其事罕¶
聞當前漢專用公羊宣皇已降穀梁又立扵學¶
至成帝世劉歆始重左氏而書不列學官大抵¶
自古重兩傳而輕左氏者固非一家美左氏而¶
議兩傳者亦非一族互相攻擊各自朋黨聒籠¶
紛竸是非莫分然則儒者之學苟以專精為主¶
其扵治章句通訓釋斯則可也至扵論大躰舉¶
宏綱則言罕兼統理無要害故使今古疑滯莫¶
<pb:KR2o0001_SBCK_014-10b>¶
得而申者焉必揚㩁而論之言傳者固當以左¶
氏為首但自古學左氏者談之又不得其情如¶
賈逵撰左氏長義稱在秦者為劉氏乃漢室𫠦¶
宜推先但取恱當時殊無足採又按桓譚新論¶
曰左氏傳扵經猶衣之表裏而東觀漢記陳元¶
奏云光武興立左氏而桓譚衛宏並共詆訾故¶
中道而廢班固藝文志云丘明與孔子觀魯史¶
記而作春秋有𫠦貶損事形扵傳懼罹時難故¶
𨼆其書末世口&KR0003;流行遂有公羊穀梁鄒氏夾¶
<pb:KR2o0001_SBCK_014-11a>¶
氏諸傳而於固集復有難左氏九條三評等科¶
夫以一家之言一人之說而參差相背前後不¶
同斯文不足觀也夫觧難者以理為本如理有¶
所闕欲令有識心服不亦難乎今聊次其所疑¶
列之於後¶
盖左氏之義有三長而二傳之義有五短按春¶
秋昭二年韓宣子來聘觀書於太史氏見魯春¶
秋曰周禮盡在魯矣吾乃今知周公之德與周¶
之所以王也然春秋之作始自&KR0078;旦成諸仲尼¶
<pb:KR2o0001_SBCK_014-11b>¶
丘明之傳所有筆削及發凡例皆得周典(釋例/杜預)¶
(辨義之精者曲以所通無他凡例也左丘明則/公羊穀梁之論春秋皆因事以起問因所問以)¶
(例者皆周公之舊制者也/周禮以為本諸稱凡以發)傳孔子教故能成不¶
刋之書著將來之法其長一也又按哀三年魯¶
司鐸火南宮敬叔命周人出御書之時於魯文¶
籍最備丘明既躬為太史愽總羣書至如檮杌¶
紀年之流鄭書𣈆志之類凡此諸籍莫不畢覩¶
其傳廣包它國每事皆詳其長二也論語子曰¶
左丘明耻之丘亦耻之夫以同聖之才而膺授¶
<pb:KR2o0001_SBCK_014-12a>¶
經之托加以達者七十弟子三千逺自四方同¶
在一國於是上詢夫子下訪其徒凡所採摭實¶
廣聞見其長三也如穀梁公羊者生於異國長¶
自後來語地則與魯史相違論時則與宣尼不¶
接安得以傳聞之&KR0003;而與親見者爭先乎譬猶¶
近世漢之太史𣈆之著作撰成國典時號正言¶
既而先賢𦒿舊(益部𦒿舊傳襄陽𦒿舊傳等書/謂楚國先賢傳汝南先賢行狀)¶
語林世&KR0003;竟造異端强書他事夫以傳自委巷¶
而將班馬抗衡訪書古老而與子孫並列斯則¶
<pb:KR2o0001_SBCK_014-12b>¶
難矣彼二傳之方左氏亦奚異於此哉其短一¶
也左氏述臧哀伯諌桓納鼎周内史美其讜言¶
王子朝吿于諸侯閔馬父嘉其辨&KR0003;凡如此類¶
其數實多斯盖當時發言形於翰墨立言不朽¶
播於他&KR0022;而丘明仍其本語就加編次亦猶近¶
代史記載樂毅李斯之文漢書晁錯賈生之筆¶
尋其實也豈是子長筆削孟堅雌黄所稱者哉¶
觀二傳所載有異於此其錄人言也語乃齟齬¶
文皆𤨏碎夫如是者何哉盖彼得史臣之簡書¶
<pb:KR2o0001_SBCK_014-13a>¶
此傳流俗之口說故使隆促各異豐儉不同其¶
短二也尋左氏載諸大夫詞令行人應荅其文¶
典而美其語博而奥(王納帶王孫勞楚而論九/如僖伯諌君觀魚富辰諌)¶
(援引皆據禮經之類是也/鼎季札觀樂而談國風其所)述逺古則委曲如¶
存(舜舉八元八凱魏絳荅𣈆悼公引虞人之箴/如郯子聘魯言少昊以鳥名官季孫行父稱)¶
(其事明白非是厚誣之類/子革諷楚靈王誦祈招之詞)徴近代則循環可¶
覆(𣈆用𣈆士渥濁諌殺荀林父說文公敗楚於/如呂相絶秦述兩國世𨻶聲子班荆稱楚材)¶
(食析骸以釁猶無城下之盟祝他稱踐土盟𣈆/城濮有憂色子服景伯謂呉云楚圍宋易子而)¶
(甲午之類也/重耳魯申蔡)必料其功用厚薄指意深淺諒非¶
<pb:KR2o0001_SBCK_014-13b>¶
經營草創出自一時琢磨潤色獨成一手斯盖¶
當時國史已有成文丘明但編而次之配經稱¶
傳而已也如二傳者記言載事失彼菁華尋源¶
討本取諸胷臆夫自我作古無所凖繩故理甚¶
迂僻言多鄙野比諸左氏不可同年其短三也¶
按二傳雖以釋經為主其缺漏不可殫論如經¶
云薨而左傳云公子圍所殺及公羊作傳重述¶
經文無所發明依違而已其短四也漢書載成¶
方遂詐稱戾太子至於闕下雋不疑曰昔衛蒯¶
<pb:KR2o0001_SBCK_014-14a>¶
瞶得罪於先君將入國太子輙拒而不納春秋¶
是之遂命執以屬吏霍光由是始重儒學按雋¶
生所引乃公羊正文如論語冉有曰夫子為衛¶
君乎子貢曰夫子不為也何則父子爭國梟獍¶
為曹禮法不容名教同嫉而公羊釋義反以衛¶
輒為賢是違夫子之教失聖人之㫖奬進惡徒¶
疑誤後學其短五也若以彼三長校兹五短勝¶
負之理為主而於内則為國隱惡於外則承赴¶
而書求其本事太半失實已於疑經篇載之詳¶
<pb:KR2o0001_SBCK_014-14b>¶
矣尋斯義之作也盖是周禮之故事魯國之遺¶
文夫子因而修之亦存舊制而已至於實錄付¶
之丘明用使善惡必彰真偽盡露向使孔經獨¶
用左傳不作則當代行事安得而詳者哉盖語¶
曰仲尼修春秋逆臣賊子懼又曰春秋之義也¶
欲盖而彰求名而亡善人勸焉淫人懼焉尋春¶
秋所書實乖此義而左傳所錄無媿斯言此則¶
傳之與經其猶一體廢一不可相須而成如謂¶
不然則何者稱為勸戒者哉(侯無加民之惡而/杜預釋例曰凡諸)¶
<pb:KR2o0001_SBCK_014-15a>¶
(國史承以書於䇿而簡牘之記具有失得因示/無人以執皆時之赴吿欲重其罪以加民為辭)¶
(失也按杜氏此釋實得經傳之情者也/虛實故左傳隨實而著本狀以明其得)儒者苟¶
譏左氏作傳多敘經外别事如楚鄭與齊三國¶
之賊隱桓昭襄四君之簒逐其外則承吿如彼¶
其内則隱諱如此若無左氏立傳其事無由𫉬¶
知然設使世人習春秋而唯取兩傳也則當其¶
時二百四十年行事茫然闕如俾後來學者代¶
成聾瞽者矣且當秦漢之世左氏未行遂使五¶
經雜史百家諸子其言河漢無所遵憑故其記¶
<pb:KR2o0001_SBCK_014-15b>¶
事也當𣈆景行覇公室方强而云韓氏攻趙有¶
程嬰杵臼之事(趙世家/出史記)魯侯禦宋得雋乗丘而¶
云莊公敗績有馬驚流矢之禍楚𣈆相遇唯在¶
邲役而云二國交戰置師於兩堂(新書/出賈誼)子罕¶
相國宋睦於𣈆而云𣈆將伐宋覘其哭於陽門¶
介夫乃止(記/出禮)魯師㓕項𣈆止僖公而云項實¶
齊桓所滅春秋為賢諱(羊傳/出公)襄年再盟君臣和¶
叶而云諸侯失正大夫皆執國權(梁傳/出穀)其記時¶
也盖秦穆居春秋之始而云其女為荆昭夫人¶
<pb:KR2o0001_SBCK_014-16a>¶
(女傳/出烈)韓魏處戰國之時而云其君陪楚莊王葬¶
焉(滑稽傳/出史記)列子書論尼父而云生在鄭穆之年¶
(七錄/出劉向)扁鵲醫療虢公而云時當趙簡子之日¶
(扁鵲傳/出史記)欒書仕於周而云以𣈆文如獵犯顏直¶
言(新序/出劉向)荀息死於奚齊而云觀𣈆靈作臺累¶
碁申誡(說苑/出劉向)或以先為後或以後為先日月¶
顛倒上下翻覆古來君子曾無所疑及左傳既¶
行而其失自顯語其弘益不亦多乎而世之學¶
者猶未之悟所謂忘我大德日用而不知者焉¶
<pb:KR2o0001_SBCK_014-16b>¶
然自丘明之後迄及魏滅年將千祀其書&KR0230;廢¶
至𣈆太康年中汲冢𫉬書全同左氏(書尋亦亡/汲冢所得)¶
(秋時事與左氏同師春多載春秋時筮者繇辭/逸今惟紀年𤨏語師春在焉按紀年𤨏語載春)¶
(無一字差舛/將左氏相校遂)故束晳云若使此書出於漢世¶
劉歆不作五原太守矣於是摯虞束晳引其義¶
以相明王接荀顗取其文以相證杜預申以注¶
釋(釋謂釋例/注謂注解)于寳籍為𣈆紀(紀敘例中/事具于寳𣈆)由是¶
世稱實錄不復言非其書漸行物無異議故孔¶
子曰吾志在春秋行在孝經於是授春秋於丘¶
<pb:KR2o0001_SBCK_014-17a>¶
明授孝經於曾子史記云孔子西觀周室論史¶
記舊聞次春秋七十子之徒口授其㫖傳所刺¶
譏褒諱之文不可以書見也魯君子左丘明懼¶
弟子人各異端失其真意故因孔氏史記具論¶
其語成左氏春秋夫學者苟徵此二&KR0003;以考三¶
傳亦足以定是非明真偽者矣何必觀汲冢而¶
後信者乎以此而言則三傳之優劣見矣¶
<pb:KR2o0001_SBCK_014-17b>¶
¶
史通卷第十四¶
