# -*- mode: mandoku-view -*-
#+TITLE: 史通
#+DATE: 2015-09-23 10:09:15
#+PROPERTY: JUAN 19


　　漢書五行志錯誤第十¶
班氏著志牴牾者多在於五行蕪累尤甚今輒¶條其錯
繆定為四科一曰引書失宜二曰叙事¶乖理三曰釋災
多濫四曰古學不精又於四科¶之中疏為雜目類聚區
分編之如后
<pb:KR2o0001_WYG_019-1b>
　　　第一科¶
引書失宜者其流有四一曰史記左氏交錯相<md:KR2o0001_SBCK_019-1b>¶併二曰
春秋史記雜亂難别三曰屢舉春秋言¶無定體四曰書
名去取所記不同¶
其志叙言之不從也先稱史記周單襄公告魯¶成公曰
晉將有亂又稱宣公六年鄭公孫曼蒲¶與王子伯廖語
欲為卿按宣公六年自左傳所¶載也夫上論單襄則持
史記以標首下列曼蒲¶則遺左氏而無言遂令讀者疑
<pb:KR2o0001_WYG_019-2a>
此宣公上出史¶記而不云魯后莫定何邦是非難悟進
退無準¶此所謂史記左氏交錯相併也<md:KR2o0001_SBCK_019-2a>¶志云史記成公十六年公㑹齊侯于周按成公者¶即魯
侯也班氏凡說魯之某公皆以春秋為冠何¶則春秋者
魯史之號言春秋則知公是魯君今引¶史記居先成公
在下書非魯史而公捨魯名膠柱¶不移守株何甚此所
謂春秋史記雜亂難别也¶
按班書為志本以漢為主在於漢時直記其帝¶號諡耳
<pb:KR2o0001_WYG_019-2b>
至於他代則云某書某國君此其大例¶也至如叙火不
炎上具春秋桓公十四年次叙¶稼穡不成直云莊公二
十八年而已夫以火稼<md:KR2o0001_SBCK_019-2b>¶之間别書漢莽之事年代已隔
去魯尤疎洎乎¶改說異端仍取春秋為始而於莊公之
上不復¶以春秋建名遂使漢帝魯公同歸一揆必為永¶
例理亦可容在諸異科事又不爾求之畫一其¶例無常
此所謂屢舉春秋言無定體也¶
按本志叙漢已前事多略其書名至如服妖章¶初云晉
<pb:KR2o0001_WYG_019-3a>
獻公使太子率師佩之金玦續云鄭子¶臧好為聚鷸之
冠此二事之上每加左氏為首¶夫一言可悉而再列其
名省則都捐繁則太甚<md:KR2o0001_SBCK_019-3a>¶此所謂書名去取所記不同也¶
　　　第二科¶
叙事乖理者其流有五一曰徒發首端不副徵¶驗二曰
虚編古語討事不終三曰直引時談竟¶無他述四曰科
條不整尋繹難知五曰標舉年¶號詳略無準¶
志曰左氏昭公十五年晉籍談如周葬穆后既¶除喪而
<pb:KR2o0001_WYG_019-3b>
燕叔向曰王其不終乎吾聞之所樂¶必卒焉今王一嵗
而有三年之喪二焉於是乎<md:KR2o0001_SBCK_019-3b>¶以喪賔燕樂憂甚矣禮王
之大經也一動而失¶二禮無大經矣將安用之按其後
七年王室終¶如羊舌所說此即其效也而班氏了不言
之此¶所謂徒發首端不副徵驗也¶
志云左氏襄公二十九年晉汝齊語智伯曰齊¶髙子容
宋司徒皆將不免子容専司徒侈皆亡¶家之主也専則
速及侈則將以力弊九月髙子¶出奔北燕所載至此更
<pb:KR2o0001_WYG_019-4a>
無他說按左氏昭公二¶十年宋司徒奔陳而班氏採諸
本傳直寫片言<md:KR2o0001_SBCK_019-4a>¶閱彼全書唯徵半事遂令學者疑丘明
之說有¶是有非汝齊之言或得或失此所謂虚編古語¶
討事不終也¶
志云成帝於鴻嘉永始之載好為微行置私田¶於民間
谷永諫曰諸侯夢得田占為失國而況¶王者畜私田財
物為庶人之事乎已下弗云成¶帝悛與不悛谷永言效
與不效諫詞雖具諸事¶闕如此所謂直引時談竟無他
<pb:KR2o0001_WYG_019-4b>
述者也¶
其述庶徵之恒寒也先云釐公十年冬大雨雹<md:KR2o0001_SBCK_019-4b>¶隨載劉
向之占次云公羊經曰大書雹續書董¶生之解按公羊
所說與上奚殊而再列其辭俱¶云大雨雹而又此科言
大雪與雹繼言隕霜¶殺草起自春秋訖乎漢代其事既
盡仍重叙雹¶災分散相離斷絶無趣夫同是一類而限
成二¶條首尾紛挐章句雜糅此所謂科條不整尋繹¶難
知者也
<pb:KR2o0001_WYG_019-5a>
夫人君改元肇自劉氏史官所録須存凡例按¶斯志之
記異也首列元封年號不詳漢代何君<md:KR2o0001_SBCK_019-5a>¶次言地節河平
具述宣成二帝(宣帝地節四年成帝河/平二年其紀年¶號如此)武稱元鼎每嵗
皆書(始云元鼎二年續復云元鼎三/年按¶三年宜除元鼎之號也)哀曰建平同年必
録(始云哀帝建¶平三年續復云哀帝建平三年按/同是一年宜云是嵗而已不當言重其事也)此所
謂標舉¶年號詳略無準者也¶
　　　第三科¶
釋災多濫其流有八一曰商㩁前世全違故實¶二曰影
<pb:KR2o0001_WYG_019-5b>
響不接牽引相㑹三曰敷演多端準的¶無主四曰輕持
善政用配妖禍五曰但伸解釋<md:KR2o0001_SBCK_019-5b>¶不顯符應六曰考覈雖
讜義理非精七曰妖祥¶可知寢嘿無說八曰不循經典
自任胷懐¶
志云史記周威烈王二十三年九鼎震是嵗韓¶魏趙簒
晉而分其地威烈王命以為諸侯天子¶不恤同姓而爵
其賊臣天下不附矣按周當戰¶國之世微弱尤甚故君
疑竊斧臺名逃債正比¶夫泗上諸侯附庸小國者耳至
<pb:KR2o0001_WYG_019-6a>
如三晉跋扈欲¶為諸侯雖假王命實由已出譬夫近代
莽稱安¶漢匪平帝之至誠卓號太師豈獻王之本願而<md:KR2o0001_SBCK_019-6a>¶作者茍責威烈以妄施爵賞坐貽妖孽豈得謂人之情¶
偽盡知之矣者乎此所謂商㩁前世全違故實也¶
志云昭公十六年九月大雩先是昭母夫人歸¶氏薨昭
不戚而大蒐于比蒲又曰定公十一年九¶月大雩先是
公自侵鄭歸而城中城二大夫圍¶鄆按夫大蒐于比蒲
昭之十一年城中城圍鄆¶定之六年也其二役去雩皆
<pb:KR2o0001_WYG_019-6b>
非一載夫以國家¶常事而坐延災眚嵗月既遥而方聞
感應斯豈¶非烏有成說扣寂為辭者哉此所謂影響不
接<md:KR2o0001_SBCK_019-6b>¶牽引相㑹也¶
志云嚴公七年秋大水董¶仲舒劉向以為嚴母姜與兄
齊侯淫共殺桓公¶嚴釋公讎復娶齊女未入而先與之
淫一年再¶出㑹於道逆亂臣下賤之應也又云十一年
秋¶宋大水董仲舒以為時魯宋比年有乘丘鄑之¶戰百
姓愁怨陰氣盛故二國俱水(謂七年魯大水/今年宋大¶水也)按此說有
<pb:KR2o0001_WYG_019-7a>
三失焉何者嚴公十年十一年公¶敗宋師於乘丘及鄑
夫以制勝克敵䇿勲命賞<md:KR2o0001_SBCK_019-7a>¶可以祈榮降福而反愁怨貽
災邪其失一也且先¶是數年嚴遭大水(亦謂/七年)校其時月
殊在戰前而¶云與宋交兵故二國大水其失二也況於
七年¶之内已釋水災始以齊女為辭終以宋師為應¶前
後靡定向背何依其失三也夫以一災示眚¶而三說競
興此所謂敷演多端準的無主者也¶
其釋厥咎舒厥罰恒燠以為其政弛慢失在舒¶緩故罰
<pb:KR2o0001_WYG_019-7b>
之以燠冬而無冰尋其解春秋之無冰¶也皆主内失黎
庶外失諸侯不事誅賞不明善<md:KR2o0001_SBCK_019-7b>¶惡蠻夷猾夏天子不能
討大夫擅權邦君不能¶制若斯而已矣次至武帝元封
六年冬無冰而¶云先是遣衛霍二將軍窮追單于斬首
十萬餘¶級歸而大行慶賞上又閔恤勤勞遣使巡行天¶
下存賜鰥寡假與乏困舉遺逸獨行君子詣¶行在所郡
國有以為便宜者上丞相御史以聞¶於是天下咸喜按
漢帝其武功文徳也如彼其¶先猛後寛也如此豈是有
<pb:KR2o0001_WYG_019-8a>
懦弱凌遲之失而無¶刑罰戡定之功哉何得茍以無冰
示災便謂與<md:KR2o0001_SBCK_019-8a>¶昔人同罪矛盾自已始末相違豈其甚邪
此所¶謂輕持善政用配妖禍者也¶
志云孝昭元鳯三年太山有大石立眭孟以為¶當有庶
人為天子者京房易傳云太山之石顛¶而下聖人受命
人君虜又曰石立於山同姓為¶天下雄按此當是孝宣
皇帝即位之祥也夫宣¶帝出自閭閻坐登宸極所謂庶
人受命者也以¶曾孫血屬上纂皇統所謂同姓之雄者
<pb:KR2o0001_WYG_019-8b>
也昌邑¶見廢謫居逺方所謂人君虜者也班書載此徵<md:KR2o0001_SBCK_019-8b>¶祥雖具有剖析而求諸後應曾不縷陳叙事之¶宜豈其
若是茍文有所闕則何以成言者哉此¶所謂但申解釋
不顯符應也¶
志云成帝建始三年小女陳持弓年九嵗走入¶未央宮
又云綏和二年男子王褒入北司馬門¶上前殿班志雖
已有證據言多疎闊今聊演而¶申之按女子九嵗者九
則陽數之極也男子王褒¶者王則巨君之姓也入北司
<pb:KR2o0001_WYG_019-9a>
馬門上前殿者王莽¶始為大司馬至哀帝時就國帝崩
後仍此官因<md:KR2o0001_SBCK_019-9a>¶以簒位夫入司馬門而上殿亦由從司馬
而升¶極災祥示兆其事甚明忽而不書為略何甚此¶所
謂解釋雖讜義理非精也¶
志云哀帝建平四年山陽女子田無嗇懐妊三¶月兒啼
腹中及生不舉葬之陌上三日人過聞¶啼聲母掘土收
養尋本志雖述此妖災而了無¶解釋按人從胞至育含
靈受氣始末有恒數前¶後有定準至在孕甫爾遽發啼
<pb:KR2o0001_WYG_019-9b>
聲者亦由物有¶基業未彰而形象已兆即王氏簒國之
徵生而<md:KR2o0001_SBCK_019-9b>¶不舉葬而不死者亦猶物有期運已定非誅剪¶
所平即王氏受命之應也又案班志以小女陳¶持弓者
陳即莽之所出如女子田無嗇者田故¶莽之本宗事既
同占言無一槩豈非唯知其一¶而不知其二者乎此所
謂妖祥可知寢嘿無說¶也¶
當春秋之時諸國賢俊多矣如沙麓其壊梁山¶云崩鶂
退蜚於宋都龍交鬭於鄭水或伯宗子¶産具述其非妖
<pb:KR2o0001_WYG_019-10a>
或卜偃史過盛言其必應葢于<md:KR2o0001_SBCK_019-10a>¶時有識君子以為美談
故左氏書之不刋貽厥¶來裔既而古今路阻聞見壤隔
至漢代儒者董¶仲舒劉向之徒始别搆異聞輔申他說
以兹後¶學凌彼先賢葢今諺所謂季與厥昆爭知嫂諱¶
者也(今諺云弟與兄爭嫂字/以其名鄙故稍文釋之)而班志尚捨長用短捐舊
習新茍出異同自矜¶魁博多見其無識者矣此所謂不
循經典自任¶胷懐也¶
　　　第四科
<pb:KR2o0001_WYG_019-10b>
古學不精者其流有三一曰博引前書網羅不<md:KR2o0001_SBCK_019-10b>¶盡二曰
兼採左氏遺逸甚多三曰屢舉舊事不¶知所出¶
志曰庶徵之恒風劉向以為春秋無其應劉歆¶以為釐
十六年左氏傳釋六鶂退飛是也案舊¶史稱劉向學榖
梁歆學左氏既祖習各異而聞¶見不同信矣而周木斯
拔鄭車僨濟風之為害¶被於尚書春秋向則略而不言
歆則知而不傳¶又詳言衆怪歴叙羣妖述雨㲠為災而
不録趙毛¶生地書異鳥相育而不載宋雀生鸇斯皆見
<pb:KR2o0001_WYG_019-11a>
小<md:KR2o0001_SBCK_019-11a>¶忘大舉輕略重葢學有不同識無通鑑故也且¶當炎
漢之代厥異尤竒若景帝承平赤風如血¶于公在職亢
陽為旱在紀與傳各具其祥在於¶志中獨無其說者何
哉所謂博引前書網羅不¶盡也¶
左傳云宋人逐猰狗華臣出奔陳又云宋公子¶地有白
馬景公奪而朱其尾鬛他弟辰以蕭叛¶班志書此二事
以為犬馬之禍(此二事是班生自/釋非引諸儒所¶言)按左氏所載斯流實
繁如季氏之逆也由鬭<md:KR2o0001_SBCK_019-11b>¶雞而傅介衛侯之敗也因養鶴
<pb:KR2o0001_WYG_019-11b>
以乗軒曹亡首¶於獲雁鄭殺萌於解黿郄至奪豕而家
滅華元¶殺羊而卒奔此言白黑之祥羽毛之孽何獨捨¶
而不論唯徵犬馬而已此所謂兼採左氏遺逸¶甚多也¶
按太史公書自春秋已前所有國家災眚賢哲¶占候皆
出於左氏國語者也今班志所引上自¶周之幽厲下終
魯之定哀而不云國語唯稱史¶記豈非忘本徇末逐近
棄逺者乎此所謂屢舉<md:KR2o0001_SBCK_019-12a>¶舊事不知所出也¶
所定多目凡一十九種但其失既衆不可殫論¶故每目
<pb:KR2o0001_WYG_019-12a>
之中或時舉一事庶觸類而長他皆可¶知又按斯志之
作也本欲明吉凶釋休咎懲惡¶勸善以誡將來至如春
秋已還漢代而往其間¶日食地震石隕山崩雨雹雨魚
大旱大水犬豕¶為禍桃李冬花多直叙其災而不言其
應(載春秋¶時日食三十六而二不言其應漢時日食五/十三而四十不言其應又惠帝二年武帝征和二年)
(宣帝¶本始四年元帝永和三年綏和四年皆地震隕<md:KR2o0001_SBCK_019-12b>¶石/凡四十總不言其應又皇后二年武都山崩成帝和平)
(二年楚國雨雹大如斧蜚鳥死成帝鴻嘉四年雨魚于/信都孝景之時大旱者二昭成¶二年大雨水三河平元)
(年長安有如人狀被¶甲兵弩繫之皆狗也又鴻嘉中/狗與豕交惠帝五年十月桃李花棗食皆不言其應)此
<pb:KR2o0001_WYG_019-12b>
乃魯史之春秋漢書之帝¶紀耳何用復編之於此志哉
昔班叔皮云司馬¶遷叙相如則舉其郡縣蕭曹仲舒並
時之人不¶記其字或縣而不郡葢有所未暇也若孟堅
此¶志錯繆殊多豈亦刋削未周者邪不然何脫略¶之甚
也亦有穿鑿成文强生異義如蜮之為惑¶麋之為迷隕
五石者齊五子之徵崩七山者漢<md:KR2o0001_SBCK_019-13a>¶七國之象叔服㑹葬
成伯來奔亢陽所以成妖¶鄭易許田魯謀萊國食苖所
以為禍諸如此比(一作/事)¶其類𢎞多徒有解釋無足觀採
<pb:KR2o0001_WYG_019-13a>
知音君子幸為¶詳焉¶
　　　漢書五行志雜駁第十一(春秋時事違誤/最多¶總十五條)
魯文公二年不雨班氏以為自文即位天子使¶叔服㑹
葬毛伯錫命又㑹晉侯于戚上得天子¶外得諸侯沛然
自大故致亢陽之禍按周之東¶遷日以微弱故鄭取温
麥射王中肩楚絶苞茅<md:KR2o0001_SBCK_019-13b>¶觀兵問鼎事同列國變雅為風
如魯者方大邦¶不足比小國有餘安有暫降衰周使臣
遽以驕¶矜自恃坐招厥罰亢陽為怪求諸人事理必不
<pb:KR2o0001_WYG_019-13b>
然天¶髙聽卑豈其若是也¶(其一條/)
春秋成公元年無冰班氏以為其時王札子殺¶召伯毛
伯按今春秋經札子殺毛召事在宣十¶五年而此言成
公時未達其說下去無冰凡有¶三載春秋昭公九年陳
火董仲舒以為陳夏徵¶舒殺君楚嚴王(嚴即莊也皆依/本書不改其事)
(下/同)託欲為陳討<md:KR2o0001_SBCK_019-14a>¶賊陳國闢門而待之因滅陳陳之臣子
毒恨尤¶甚極陰生陽故致火災按楚嚴王之入陳乃宣¶
十一年事也始有蹊田之謗取愧叔時(愧一/作譏)終有封¶國
<pb:KR2o0001_WYG_019-14a>
之恩見賢尼父毒恨尤甚其理未聞按陳前¶後為楚所
滅者三始宣十一年為楚嚴王所滅¶次昭八年為楚靈
王所滅後哀十七年為楚惠¶王所滅今董生誤以陳次
亡之役是楚始滅之時¶遂妄有占候虚辨物色尋昭之
上去於宣魯易¶四主嚴之下至於靈楚經五代雖懸隔
頓别而<md:KR2o0001_SBCK_019-14b>¶混雜無分嗟乎下帷三年誠則勤矣差之千里¶
何其闊哉¶(其二條/)
春秋桓公三年日有食之既京房易傳以為後¶楚莊始
<pb:KR2o0001_WYG_019-14b>
稱王兼地千里按楚自武王僭號鄧盟¶是懼荆戸又歴
文成繆三王方至於莊是則楚¶之為王已四世矣何得
言莊始稱之者哉又魯¶桓公薨後歴莊閔釐文宣(釐即/僖依)
(本書不改/其字下同)凡¶五公而楚莊始作霸安有桓三年日食而
已應¶之者邪非唯叙事有違亦自占候失中者矣<md:KR2o0001_SBCK_019-15a>¶(其三/條)
春秋釐公二十九年秋大雨雹劉向以為釐公¶末年公
子遂専權自恣至於弑君陰脅陽之象¶見釐公不悟遂
後二年殺公子赤立宣公按遂¶之立宣殺子赤也此乃
<pb:KR2o0001_WYG_019-15a>
文公末代輒謂僖公暮¶年世實懸殊言何倒錯¶(其四條/)
春秋釐公十二年日有食之劉向以為是時莒¶滅杞案
十四年諸侯城縁陵公羊傳曰曷為城¶杞滅之孰滅之
葢徐莒也如中壘所釋當以公¶羊為本爾然則公羊所
說不如左氏之詳左氏<md:KR2o0001_SBCK_019-15b>¶襄公二十九年晉平公時杞尚
存(云云/)¶　(其五條/)
春秋文公元年日有食之劉向以為後晉滅江¶按本經
書文四年楚人滅江今云晉滅其說無¶取且江居南裔
<pb:KR2o0001_WYG_019-15b>
與楚為隣晉處北方去江殊逺¶稱晉所滅其理難通¶(其/六)
(條/)
左氏傳魯襄公時宋有生女子赤而毛棄之隄¶下宋平
公母共姬之御者見而收之因名曰棄¶長而美好納之
平公生子曰佐後宋臣伊戾讒太¶子痤而殺之(事在襄/二十六)
(年/)先是大夫華元出奔晉<md:KR2o0001_SBCK_019-16a>¶(事在成/十五年)華合比奔衛(事在昭/六年)
劉向以為時則有¶火災赤眚之明應也按災祥之作將
應後來事¶蹟之彰用符前兆如華元奔晉在成十五年
<pb:KR2o0001_WYG_019-16a>
㕘¶諸棄隄實難符㑹又合比奔衛在昭六年而與¶華元
奔晉俱云先是惟前與後事並相違者焉¶(其七條/)
春秋成公五年梁山崩七年鼷鼠食郊牛角襄¶公十五
年日有食之董仲舒劉向皆以為自此¶後晉為雞澤之
㑹諸侯盟大夫又盟後為溴梁¶之㑹諸侯在而大夫獨
相與盟君若綴旒不<md:KR2o0001_SBCK_019-16b>¶得舉手又襄公十六年五月地震
劉向以為是¶嵗三月大夫盟於溴梁而五月地震矣又
其二¶十八年春無冰班固以為天下異也襄公時天¶下
<pb:KR2o0001_WYG_019-16b>
諸侯之大夫皆執國權君不能制漸將日甚¶(榖梁云諸/侯始失政)
(大夫執國權又曰諸侯失政大/夫盟政在大夫大夫之不臣也)按春¶秋諸國權臣可得
言者如三桓六卿田氏而已¶如雞澤之㑹溴梁之盟其
臣豈有若向之所說¶者邪然而榖梁為大夫不臣諸侯
失政譏其無¶禮自擅在兹一舉而已非是如政由甯氏
祭則<md:KR2o0001_SBCK_019-17a>¶寡人相承世官遂移國柄若斯之失也董劉¶之徒
不窺左氏直憑二傳遂廣為他說多肆侈¶言仍云君若
綴旒臣將日甚何其妄也¶(其八條/)
<pb:KR2o0001_WYG_019-17a>
春秋昭十七年六月日有食之董仲舒以為時¶宿在畢
晉國象也晉厲公誅四大夫失衆心以¶弑死後莫敢復
責其大夫六卿遂相與比周専¶晉國晉君還事之按晉
厲公所屍唯三郤耳何¶得云誅四大夫者哉(其九條/)
又州滿既死(今春秋左氏本皆作州蒲誤也/當為州¶滿事具王邵續書志)悼公嗣立
選六官者皆獲其<md:KR2o0001_SBCK_019-17b>¶才逐七人者盡當其罪以辱及揚干
將誅魏絳¶覽書後悟引愆授職此則生殺在已寵辱自
由¶故能申五利以和戎馳三駕以挫楚威行夷夏¶霸復
<pb:KR2o0001_WYG_019-17b>
文襄而云不復責大夫何厚誣之甚也自¶昭公已降晉
政多門如以君事臣居下僭上者¶此乃因昭之失漸至
陵夷匪由懲厲之弑自取¶淪辱也豈可輒持彼後事用
誣先代者乎¶(其十條/)
哀公十三年十一月有星孛于東方董仲舒劉向¶以為
周之十一月夏九月日在氐出東方者軫角<md:KR2o0001_SBCK_019-18a>¶亢也或曰
角亢大國之象為齊晉也其後田氏¶簒齊六卿分晉按
星孛之後一年春秋之經盡¶矣又十一年左氏之傳盡
<pb:KR2o0001_WYG_019-18a>
矣自傳盡後二十八¶年齊康公為田和所滅又七年晉
靜公為韓魏¶趙所滅上去星孛之嵗皆出百餘年辰象
所纒¶氛祲所指其相感應何太疎闊者哉且當春秋¶既
終之後左傳未盡之前其間衛弑君越滅吳¶魯遜越(云/云)
賊臣逆子破家亡國多矣此正得¶東方之象大國之徵
何故捨而不述逺求他代<md:KR2o0001_SBCK_019-18b>¶者乎又范與中行早從殄滅
智入戰國繼踵云¶亡輒與三晉連名勑以六卿為目殊
為謬也尋¶斯失所起可以意測何者二傳所引事終西
<pb:KR2o0001_WYG_019-18b>
狩¶獲麟左氏所書語連趙襄滅智漢代學者唯讀¶二傳
不觀左氏故事有不周言多脫略且春秋¶之後戰國之
時史官闕書年祀難記而學者遂¶疑簒齊分晉時與魯
史相鄰故輕引災祥用相¶符㑹白珪之玷何其甚歟¶(其/十)
(一條/)
春秋釐公三十三年十二月隕霜不殺草成公<md:KR2o0001_SBCK_019-19a>¶五年梁
山崩七年鼷鼠食郊牛角劉向以其後¶三家逐魯昭公
卒死於外之象按乾侯之出事¶由季氏孟叔二孫本所
<pb:KR2o0001_WYG_019-19a>
不預況昭子以納君不¶遂發憤而卒論其義烈道貫幽
明定為忠臣猶¶且無愧編諸逆黨何乃厚誣夫以罪由
一家而¶兼云二族以此題目何其濫歟¶(其十二條/)
左氏傳昭公十九年龍鬭於鄭時門之外洧淵¶劉向以
為近龍孽也鄭小國攝乎晉楚之間重¶以强吳鄭當其
衝不能修徳將鬭三國以自危<md:KR2o0001_SBCK_019-19b>¶亡是時子産任政内惠
於民外善辭令以交三¶國鄭卒無患此能以徳銷災之
道也按昭之十¶九年晉楚連盟干戈不作吳雖强暴未
<pb:KR2o0001_WYG_019-19b>
擾諸華¶鄭無外虞非子産之力也又吳為逺國僻在江¶
干必略中原當以楚宋為始鄭居河潁地匪夷¶唐謂當
要衝殊為乖角求諸地理不其爽歟¶(其十三條/)
春秋昭公十五年六月日有食之董仲舒以為¶時宿在
畢晉國象也(云云/)日比再食其事在春¶秋後故不載於
經按自昭十四年迄于獲麟之<md:KR2o0001_SBCK_019-20a>¶嵗其間日食復有七焉
事列本經披文立驗安¶得云再食而已又在春秋之後
也且觀班志編¶此七食其六皆載董生所占復不得言
<pb:KR2o0001_WYG_019-20a>
董以事¶後春秋故不存編録再思其語三覆所由斯葢¶
孟堅之誤非仲舒之罪也¶(其十四條/)
春秋昭公九年陳火劉向以為先是陳侯之弟¶招殺陳
太子偃師楚因滅陳春秋不與蠻夷滅¶中國故復書陳
火也按楚縣中國以為邑者多¶矣如邑有宜見於經者
豈可不以楚為名者哉<md:KR2o0001_SBCK_019-20b>¶葢當斯時陳雖暫亡尋復舊國
故仍取陳號不¶假楚名獨不見鄭禆竈之說斯災也曰
五年陳¶將復封封五十二年而遂亡此其效也自斯而
<pb:KR2o0001_WYG_019-20b>
後若顓頊¶之墟宛丘之地如有應書於國史豈可復謂¶
之陳乎¶(其十五條/)
　
　
　
　
　
　史通卷十九¶
<md:KR2o0001_SBCK_020-1a>¶
<pb:KR2o0001_WYG_020-1a>
欽定四庫全書
　史通卷二十¶　　　　　　唐　劉知㡬　撰
　　外篇¶¶
　　　暗惑第十二(總
