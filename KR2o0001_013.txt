# -*- mode: mandoku-view; -*-
#+TITLE: 史通
#+DATE: 2015-09-11 03:46:13.399507
#+PROPERTY: ID KR2o0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB02n0037-013史通-卷第十三.
<pb:KR2o0001_SBCK_013-1a>¶
史通卷第十三¶
　外篇¶
　　疑古第三(總十二條)¶
盖古之史氏區分有二焉一曰記言二曰記事¶
而古人所學以言爲首至若虞夏之典商周之¶
誥仲虺周任之言史佚臧文之&KR0003;凡有遊談專¶
對献䇿上書者莫不引爲端緒歸其的凖其於¶
事也則不然乃若少昊之以鳥名官陶唐之以¶
御龍拜職夏氏之中衰也其盜有后羿寒浞齊¶
<pb:KR2o0001_SBCK_013-1b>¶
&KR0022;之始建也其君有蒲姑伯陵斯並開國成家¶
異聞奇事而後世學者罕傳其&KR0003;唯夫博物君¶
子或粗知其一隅此則記事之史不行而記言¶
之書見重断可知矣及左氏之為傳也雖義釋¶
本經而語雜它事遂使兩漢儒者嫉之若讎故¶
二傳大行擅名後世又孔門之著述也論語專¶
述言辭家語兼陳事業而自古學徒相授唯稱¶
論語而已由斯而談並古人輕事重言之明效¶
也然則上起唐堯下終秦繆其書&KR0001;録惟有百¶
<pb:KR2o0001_SBCK_013-2a>¶
篇而書之所載以言為主至扵廢興行事萬不¶
記一語其缺畧可勝道哉故令後人有言唐虞¶
以下帝王之事未易明也按論語曰君子成人¶
之美不成人之惡又曰成事不&KR0003;(可復解&KR0003;/事已成不)遂¶
事不諌(可復諌止/事已遂不)旣徃不咎(可復追咎/事已徃不)又曰民¶
可使由之不可使知之(知者百性日用而不能/由用也可用而不可使)¶
(㫮全冩先儒所释也/知自此引經四䖏注)夫聖人立敎其言若是在¶
扵史籍其義亦然是以美者因其美以美之雖¶
有其惡不加毁也惡者因其惡而惡之雖有其¶
<pb:KR2o0001_SBCK_013-2b>¶
美不加譽也故孟子曰堯舜不勝其美桀紂不¶
勝其惡魏文帝曰舜禹之事吾知之矣漢景帝¶
曰學者不言湯武受命不為愚斯並曩賢精鑒¶
已有先覺而拘扵禮法限以師訓雖口不能言¶
而心知其不可者盖亦多矣又按魯史之有春¶
秋也外為賢者内為本國事靡洪纎動皆隱諱¶
斯乃周公之格言然何必春秋在扵六經亦皆¶
如此故觀夫子之刋書也夏桀讓湯武王斬紂¶
其事甚著而芟夷不存(孔子則尚書之餘以成/此事岀周書案周書是)¶
<pb:KR2o0001_SBCK_013-3a>¶
(也/其録)&KR0026;夫子之定禮也隱閔非命惡視不終而¶
奮筆昌言云魯無簒弑觀夫子之刪詩也凡語¶
&KR0038;風皆有怨刺在扵魯&KR0038;獨無其章(豈無剌詩/魯多&KR0075;僻)¶
(去而不録/盖夫子删)觀夫子之論語也君娶扵吳是謂同¶
姓而司敗發問對以知禮斯驗世人之飾智矜¶
愚愛憎由己者多矣加以古文載事其詞簡約¶
推者難詳缺漏無補遂令後來學者莫究其源¶
蒙然靡察有如聾瞽今故言其疑事以著于篇¶
凡有十條列之扵後¶
<pb:KR2o0001_SBCK_013-3b>¶
盖虞書之美放勛也云克明峻德而陸賈新語¶
又曰堯舜之臣比屋可封盖因堯典成文而廣¶
造奇&KR0003;也按春秋傳云髙陽髙辛二氏各有才¶
子八人謂之元凱此十六族也世濟其美不隕¶
其名以至扵堯堯不能舉帝鴻氏少昊氏顓頊¶
氏各有不才子謂之渾沌窮奇檮杌此三族也¶
世濟其凶増其惡名以至扵堯堯不能去縉雲¶
氏亦有不才子天下謂之饕餮與此三族俱稱¶
四㐫而堯亦不能去斯則當堯之世小人君子¶
<pb:KR2o0001_SBCK_013-4a>¶
比肩齊列善惡無分賢愚共貫但論語有云舜¶
舉咎繇不仁者逺是則當咎繇未舉不仁甚多¶
以驗堯時群小在位者又安得謂之克明峻德¶
比屋可封者乎其疑一也¶
堯典序又云將遜于位讓于虞舜孔氏注曰堯之¶
子丹朱不肖故有禪位之志按汲&KR0193;&KR0200;語云舜¶
放堯扵平陽而書云某地有城以囚堯為號識¶
者憑斯異&KR0003;頗以禪授為疑然則觀此二書已¶
足為證者矣而猶有所未覩也何者據山海經¶
<pb:KR2o0001_SBCK_013-4b>¶
謂放勛之子為帝丹朱而列君扵帝者得非舜¶
雖廢堯仍立堯子俄又奪其帝者乎觀近有姦¶
雄奮發自號覇王或廢父而立其子或黜兄而¶
奉其弟始則示相推戴終亦成其簒奪求諸歴¶
代徃徃而有必以古方今千載一揆斯則堯之¶
授舜其事難明謂之譲國徒虚語耳其疑二也¶
虞書舜典又云五十載陟方乃死注云死蒼梧¶
之野因葬焉按蒼梧者扵楚則川號汨羅在漢¶
則邑稱零桂地總百越山連五領人風婐劃地¶
<pb:KR2o0001_SBCK_013-5a>¶
氣歊瘴雖使百金之子猶憚經復其途况以萬¶
乘之君而堪廵幸其國且舜必以精華既竭形¶
神吿勞捨兹實位如釋重負何得以垂殁之年¶
更踐不毛之地兼復二妃不從怨曠生離萬里¶
無依孤䰟溘盡讓王髙蹈豈其若是者乎歴觀¶
自古人君廢逐若夏桀放扵南巢趙嘉遷扵房¶
陵周王流彘楚帝徙柳語其艱&KR0068;未有如斯之¶
甚也斯則陟方之死其始文命之志乎其疑三¶
也¶
<pb:KR2o0001_SBCK_013-5b>¶
汲冡書云舜放堯於平陽益為啓所誅又曰太¶
甲殺伊尹文王殺季歴凡此數事語異正經其¶
書近出世人多不知信也按舜之放堯文之殺¶
季無事别&KR0003;足驗其情已扵此篇前後言之詳¶
矣夫惟益與伊尹受戮並扵正書猶無其證推¶
而論之如啓之誅益仍可覈也何者舜廢堯而¶
立丹朱禹黜舜而立商均益手握機權勢同舜¶
禹而欲因循故事坐膺天禄其事不成自貽伊¶
咎觀夫近古簒奪桓獨不全馬仍反正若啓之¶
<pb:KR2o0001_SBCK_013-6a>¶
誅益亦猶&KR0051;之殺玄乎若舜禹相代事業皆成¶
惟益覆車伏辜夏后亦猶桓効曹馬而獨致元¶
興之禍者乎其疑四也¶
湯誥云湯伐桀戰于鳴條又云湯放桀於南巢¶
唯有慙德而周書殷祝篇稱桀讓湯王位(云云)¶
此則有異扵尚書如周書之所&KR0003;豈非湯旣勝¶
桀力制夏人使桀推讓歸王扵己盖&KR0082;北跡堯¶
舜襲其髙名者乎又按墨子云湯以天下讓務¶
光而使人&KR0003;曰湯&KR0082;加惡名扵汝務光遂投清¶
<pb:KR2o0001_SBCK_013-6b>¶
冷之泉而死湯乃卽位無疑然則湯之飾讓偽¶
跡甚多考墨家所言雅與周書相㑹夫書之作¶
本出尚書孔父截剪浮詞裁成雅語去其鄙事¶
直云慙德豈非&KR0082;减湯之過増桀之惡者乎其¶
疑五也¶
夫五經立言千載猶仰而求其前後理甚相乖¶
何者稱周之盛也則云三分有二商紂為獨夫¶
語殷之敗也又云紂有臣億萬人其亡流血漂¶
杵斯則是非無凖向背不同者焉又按武王為¶
<pb:KR2o0001_SBCK_013-7a>¶
㤗誓數紂過失亦猶近代之有吕相為書絶秦¶
陳琳為&KR0061;檄魏欲加之罪能無辭乎而後来諸¶
子承其偽&KR0003;竟列紂罪有倍五經故孔子曰桀¶
紂之惡不至是君子惡居下流班生亦云安有¶
據婦人扵朝劉向又曰世人有弑父害君桀紂¶
不至是而天下惡者皆以桀紂為先此其自古¶
言辛癸之罪將非厚誣者乎其疑六也¶
㣲子之命篇云殺武庚按禄父即商紂之子也¶
屬社稷傾覆家國淪亡父首梟懸母軀分裂永¶
<pb:KR2o0001_SBCK_013-7b>¶
言怨恥生死莫二向使其侯服事周而全軀保¶
其妻子也仰天俯地何以為生含齒載髮何以¶
為貌既而合謀二叔狥節三監雖君親之怨不¶
除而臣子之誠可見考諸名敎生死無慙扵義¶
者苟以其功業不成便以頑人為目必如是則¶
有君若夏少康有臣若伍子胥向若隕讐雪怨¶
衆敗身㓕亦當&KR0032;跡醜徒編名逆黨者邪其疑¶
七也¶
論語曰夫周之德也三分天下有其二猶服事¶
<pb:KR2o0001_SBCK_013-8a>¶
殷按尚書云西伯戡黎殷始咎周夫&KR0078;氏爵乃¶
諸侯而輙行征伐結怨王室殊無媿畏此則春¶
秋荆蠻之㓕諸&KR0078;論語季氏之伐顓㬰也又按¶
其書曰朱雀(云云)文王受命稱王(云云)夫天無¶
二日地惟一人有殷猶存而王號&KR0205;立此即春¶
秋楚及吳越僣號而陵天子也然則戡黎㓕崇¶
自同王者服事之道理不如斯亦猶近者魏司¶
馬文王害權臣黜少帝坐加九錫行駕六馬及¶
其殁也而荀朂猶謂之人臣以終盖&KR0078;之事殷¶
<pb:KR2o0001_SBCK_013-8b>¶
當比馬之臣魏必稱周德之大者不亦虚為其¶
設也其疑八也¶
論語曰太伯可謂至德也已三以天下讓民無¶
德而稱焉按呂氏春秋所載(云云)斯則太王鍾¶
愛厥孫將立其父太伯年居長嫡地實妨賢向¶
若强顔苟視懐疑不去大則&KR0124;衞伋之誅小則¶
同楚建之逐雖欲勿譲君親其立諸且太王之¶
殂太伯來赴季歴承考遺命推譲厥昆太伯以¶
形質已殘有辭&KR0023;免原夫毁兹玉體從彼被髮¶
<pb:KR2o0001_SBCK_013-9a>¶
者本以外絶嫌疑内釋猜忌譬雄鷄自㫁其尾¶
用&KR0023;免扵人犧者焉又按春秋晉士為申生之¶
將廢也曰為吳太伯猶有令名斯則太伯申生¶
事如一體直以出處有異故成敗不同若夫子¶
之論太伯也必美其因病成妍轉禍為福斯則¶
當矣如云可謂至德者無乃謬為其譽乎其疑¶
九也¶
尚書金縢篇云管蔡流言公將不利扵孺子左¶
傳云周公殺管叔而放蔡叔夫其不愛王室故¶
<pb:KR2o0001_SBCK_013-9b>¶
也按尚書君奭篇序云召公為保周公為師相¶
成王為左右召公不&KR0003;斯則旦行不臣之禮挾¶
震主之威跡居疑似坐招訕謗雖奭以亞聖之¶
德負明&KR0098;之才目覩其事猶懐憤懣況彼二叔¶
者才處中人地居下國側聞異議能不懷猜原¶
其推戈反噬事由誤誐而周公自以不諴&KR0205;加¶
顯戮與夫漢代赦淮南明帝寛阜陵一何逺哉¶
斯則周公扵友于之義薄矣而詩之所述用為¶
美談者何哉其疑十也¶
<pb:KR2o0001_SBCK_013-10a>¶
大抵自春秋以前尚書之事其作者述事如此¶
今取其正經雅言理有難曉諸子異&KR0003;義或可¶
憑叅而㑹之以相研覆如異扵此則無論焉夫¶
逺古之書與近古之史非唯繁約不類故亦向¶
背皆殊何者近古之史也言唯詳備事罕甄擇¶
使夫學者覩一&KR0022;之政則善惡相叅觀一主之¶
才而賢愚殆半至扵逺古則不然夫其&KR0001;録也¶
畧舉綱維務存褒諱尋其終始&KR0046;没者多甞試¶
言之向使漢魏晉宋之君生扵三代堯舜禹湯¶
<pb:KR2o0001_SBCK_013-10b>¶
之主出扵中葉俾史官易地而書各叙時事校¶
其得失固未可量若乃輪扁稱其糟粕孔氏述¶
其傳疑孟子曰盡信不如無書武成篇吾取其¶
二三䇿推此而言則逺古之書其妄甚矣豈比¶
夫王沉之不實沈約之多詐若斯而已㢤¶
史通卷第十三¶
