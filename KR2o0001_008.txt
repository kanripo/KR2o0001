# -*- mode: mandoku-view -*-
#+TITLE: 史通
#+DATE: 2015-09-23 10:09:15
#+PROPERTY: JUAN 8

¶¶
　　　模擬第二十八¶
夫述者相効自古而然故列禦冦之言理也則¶憑李叟
揚子雲之草𤣥也全師孔公符朗則比¶蹟於莊周范曄
則參蹤於賈&KR0105;況史臣注記其¶言浩博若不仰範前哲
何以貽厥後來盖模擬<md:KR2o0001_SBCK_008-1b>¶之體厥途有二一曰貌同而心
<pb:KR2o0001_WYG_008-1b>
異二曰貌異而¶心同何以言之盖古者列國命官卿與
大夫為¶别必於國史所記則卿亦呼為大夫此春秋之¶
例也當秦有天下地廣殷周變諸侯為帝王目¶宰輔為
丞相而譙周&KR0103;古史考思欲擯抑馬記師¶放孔經其書
李斯之棄市也乃云秦殺其大夫¶李斯夫以諸侯之大
夫名天子之丞相以此而擬春秋¶所謂貌同而心異也
當春秋之世列國甚多每¶書他邦皆顯其號至於魯國
直云我而已如金<md:KR2o0001_SBCK_008-2a>¶行握紀海内大同君靡客主之殊臣
<pb:KR2o0001_WYG_008-2a>
無彼此之¶異而干寳&KR0103;晉紀至天子既葬必云葬我某
皇¶帝且無二君何我之有以此而擬春秋又所謂¶貌同
而心異也狄滅二國君死城屠齊桓行覇¶興亡繼絶左
傳云邢遷如歸衛國忘亡言上下¶安堵不失舊物也如
孫皓暴虐人不聊生晉師¶是討後予相怨而干寳晉紀
云吳國既滅江外¶忘亡豈江外安典午之善政同歸命
之未滅乎¶以此而擬左氏又所謂貌同而心異也春秋
諸<md:KR2o0001_SBCK_008-2b>¶國皆用夏正魯以行天子禮樂故獨用周家正¶朔至
<pb:KR2o0001_WYG_008-2b>
如書元年春王正月者年則魯君之年月¶則周王之月
(考竹書紀年始達此義而自/古說春秋者皆妄為解釋也)如曹¶馬受命躬為帝王非
是以諸侯守藩行天子班¶厯而孫盛魏晉二陽秋每書
年首必云某年春¶帝正月夫年既編帝紀而月又列帝
名以此而¶擬春秋又所謂貌同而心異也五始所作是
曰¶春秋三傳並興各釋經義如公羊傳屢云何以¶書記
其事也此則先引經語而繼以釋辭勢使<md:KR2o0001_SBCK_008-3a>¶之然非史體
也如吳均齊春秋每書災變亦曰¶何以書記異也夫事
<pb:KR2o0001_WYG_008-3a>
無他議言従已出輒自問¶而自荅者豈是敘事之理者
邪以此而擬公羊¶又所謂貌同而心異也且史漢每於
列傳首書¶人名字至傳内有呼字處則於傳首已詳如
漢¶書李陵傳稱隴西任立政陵字立政曰(師古曰/¶呼其字)少公
歸易耳夫上不言立政之字而輒言字立¶政曰少公者
此省文従可知也至令狐徳棻周¶書於伊婁穆傳首云
伊婁穆字奴干既而續云<md:KR2o0001_SBCK_008-3b>¶太祖字之曰奴干作儀同面
向我也夫上書其¶字而下復曰字豈是事従簡易文去
<pb:KR2o0001_WYG_008-3b>
重復者邪¶以此而擬漢書又所謂貌同而心異也昔謝
承¶家語有云蒼梧繞娶妻而美以讓其兄雖則¶為讓非
讓道也又揚子法言曰士有姓孔字仲尼¶其文是也其
質非也如向之諸子所擬古作其¶殆蒼梧之讓姓孔而
字仲尼者歟盖語曰世異則¶事異事異則備異(備一/作治)必
以先王之道持今世之民¶此韓子所以著五蠧之篇稱
宋人有守株之說<md:KR2o0001_SBCK_008-4a>¶也世之述者銳志於竒喜編次古文
&KR0103;敘今事¶而巍然自謂五經再生三史重出多見其無
<pb:KR2o0001_WYG_008-4a>
識者¶矣惟夫明識之士則不然何則其所擬者非如¶圖
畫之寫真鎔鑄以象物(以一/作之)以此而似彼其所以¶為似
者取其道術相會義理互同若斯而已亦¶有孔父賤為
匹夫恓惶放逐而能祖述堯舜憲¶章文武亦何必居九
五之位處南面之尊然後¶謂之連類者哉盖左氏為書
敘事之最自晉已¶降景慕者多有類效顰彌益其醜然
求諸偶中<md:KR2o0001_SBCK_008-4b>¶亦可言焉盖君父見害臣子所耻義當略說
不¶忍斥言故左傳敘桓公在齊遇害而云彭生乗¶公薨
<pb:KR2o0001_WYG_008-4b>
於車如干寳晉紀敘愍帝殁于平陽而云¶晉人見者多
哭賊懼帝崩以此而擬左氏又所¶謂貌異而心同也夫
當時所記或未盡則先舉¶其始後詳其末前後相會隔
越取同若左氏成¶七年鄭獲楚鍾儀以獻晉至九年晉
歸鍾儀於¶楚以求平其類是也至裴子野宋略敘索虜
臨¶江太子劭使力士排徐湛江湛僵仆於是始與<md:KR2o0001_SBCK_008-5a>¶劭有
隙其後三年有徐江為元凶所殺事以此¶而擬左氏又
所謂貌異而心同也凡列姓名罕¶兼其字茍前後互舉
<pb:KR2o0001_WYG_008-5a>
則觀者自知如左傳上言¶羊斟則下曰子臧前稱子産
則次見國僑其類是¶也至裴子野宋略亦然何者上書
桓𤣥則下有¶敬道後敘殷鐵則先著景仁以此而擬左
氏又¶所謂貌異而心同也左氏與論語有敘人酬對¶茍
非煩辭積句但是往復唯諾而已則連續而¶說去其對
曰問曰等字如裴子野宋略云李<md:KR2o0001_SBCK_008-5b>¶孝伯問張暢卿何姓
曰姓張張長史乎以此而¶擬左氏論語又所謂貌異而
心同也善人君子¶功業不書見於應對附彰其美如左
<pb:KR2o0001_WYG_008-5b>
傳稱楚武¶王欲伐隨熊率且比曰季梁在何益至蕭方
三¶十國春秋說朝廷聞慕容雋死曰中原可圖矣¶桓温
曰慕容恪在其憂方大以此而擬左氏又¶所謂貌異而
心同也夫將敘其事必預張其本¶彌縫混說無取睠言
如左傳稱叔輒聞日食而¶哭昭子曰叔其將死乎秋八
月叔輒卒至王邵<md:KR2o0001_SBCK_008-6a>¶齊志稱張伯徳夢山上掛絲占者曰
其為幽州乎¶秋七月拜為幽州刺史以此而擬左氏又
所謂貌¶異而心同也盖文雖缺略理甚昭著此邱明之
<pb:KR2o0001_WYG_008-6a>
體¶也至如叙晉敗於邲先濟者賞而云上軍下軍爭¶舟
舟中之指可掬夫不言攀舟亂以刃斷指而但¶曰舟指
可掬則讀者自覩其事矣至王邵齊志述¶髙季式破敵
於韓陵追奔逐北而云夜半方歸槊¶血滿袖夫不言奮
槊深入撃刺甚多而但稱槊血¶滿袖則聞者亦知其義
矣以此而擬左氏又所謂<md:KR2o0001_SBCK_008-6b>¶貌異而心同也大抵作者自
魏以前多效二史¶従晉已降喜學五經夫史才文淺而
易摸經文¶意深而難擬既難易有别故得失亦殊盖貌
<pb:KR2o0001_WYG_008-6b>
異而¶心同者摸擬之上也貌同而心異者摸擬之下¶也
然人皆好貌同而心異不尚貌異而心同者¶何哉盖鑒
識不明嗜愛多僻悅夫似史而憎夫¶真史此子張所以
致譏於魯侯有葉公好龍之喻¶也袁山松云書之為難
也有五煩而不整一難¶也俗而不典二難也書不實録
三難也賞罰不<md:KR2o0001_SBCK_008-7a>¶中四難也文不勝質五難也夫擬古而
不類此¶乃難之極者何為獨闕其目乎嗚呼自子長已¶
還似皆未覩斯義後來明達其鑒之哉
<pb:KR2o0001_WYG_008-7a>
　　　書事第二十九¶
昔荀悅有云立典有五志焉一曰達道義二曰¶彰法式
三曰通古今四曰著功勲五曰表賢能¶干寳之釋五志
也體國經野之言則書之用兵¶征伐之權則書之忠臣
烈士孝子貞婦之節則¶書之文誥専對之辭則書之才
力技藝殊異則<md:KR2o0001_SBCK_008-7b>¶書之於是採二家之所議徵五志之所
取盖記¶言之所網羅書事之所總括粗得於兹矣然必¶
謂故無遺恨猶恐未盡者乎今更廣以三科用¶増前目
<pb:KR2o0001_WYG_008-7b>
一曰敘㳂革二曰明罪惡三曰旌怪異¶何者禮儀用舍
節文升降則書之君臣邪僻國¶家喪亂則書之幽明感
應禍福萌兆則書之於¶是以此三科參諸五志則史氏
所載庶幾無闕¶求諸筆削何莫由斯但古作者鮮能無
病茍書¶而不法則何以示後盖班固之譏司馬遷也論<md:KR2o0001_SBCK_008-8a>¶大道則先黄老而後六經序游俠則退處士而¶進姧雄
述貨殖則崇勢利而羞賤貧此其所蔽¶也又傳𤣥之貶
班固也論國體則飾主闕而折¶忠臣敘世敎則貴取容
<pb:KR2o0001_WYG_008-8a>
而賤直節述時務則謹¶辭章而略事實此其所失也尋
班馬二史咸擅¶一家而各自彈射遞相瘡痏夫雖自卜
者審而¶自見為難可謂笑前人之未工忘已事之已拙¶
上知猶其若此而況庸庸者哉茍自前哲之指¶蹤校後
來之所失若王沉孫盛之伍伯起徳棻<md:KR2o0001_SBCK_008-8b>¶之流論王業則
黨悖逆而誣忠義敘國家則抑¶正順而褒簒奪述風俗
則矜夷狄而陋華夏此¶其大較也必伸以糺擿窮其負
累雖擢髪而數¶庸可盡邪子曰於予何誅於數家見之
<pb:KR2o0001_WYG_008-8b>
矣抑又¶聞之怪力亂神宣尼不語而事鬼求福墨生所¶
信故聖人於其間若存若亡而已若吞燕卵而¶商生啟
龍漦而周滅厲壊門以禍晉鬼謀社而¶亡曹江使返璧
於秦皇圯橋授書於漢相此則¶事闗軍國理涉興亡有
而書之以彰靈驗可也而王隠<md:KR2o0001_SBCK_008-9a>¶何法盛之徒所&KR0103;晉史
乃専訪州閭細事委巷¶瑣言聚而編之目為鬼神傳錄
其事非要其言¶不經異乎三史之所書五經之所載也
范曄博¶採衆書裁成漢典觀其所取頗有竒工至於方
<pb:KR2o0001_WYG_008-9a>
術篇及諸蠻夷傳乃錄王喬左慈禀君槃瓠言¶唯迂誕
事多詭越可謂美玉之瑕白圭之玷惜¶哉無是可也又
自魏晉已降著述多門語林笑¶林世說俗說皆喜載啁
謔小辨嗤鄙異聞雖為¶有識所譏頗為無知所悅而斯
風一扇國史多<md:KR2o0001_SBCK_008-9b>¶同至如王思狂躁起驅蠅而踐筆畢卓
沉湎左¶持螯而右杯劉邕榜吏以膳痂齡石戲舅而傷¶
贅其事蕪穢其辭猥雜而歴代正史持為雅言¶茍使讀
之者為之解頥聞之者為之撫抃固異¶乎記功書過彰
<pb:KR2o0001_WYG_008-9b>
善癉惡者也大抵近代史筆敘¶事為煩㩁而論之其尤
甚者有四夫祥瑞者所¶以發揮盛徳幽贊明王至如鳳
皇來儀嘉禾入¶獻秦得若雉魯獲如麕求諸尚書春秋
上下數¶千載其可得言者盖不過一二而已爰及近古<md:KR2o0001_SBCK_008-10a>¶則不然凡祥瑞之出非闗理亂盖主上所惑臣¶下相欺
故徳彌少而祥彌多政逾劣而瑞逾盛¶是以桓靈受祉
比文景而為豐劉石應符比曹¶馬而益倍而史官徵其
謬說錄彼邪言真偽莫¶分是非無别其煩一也當春秋
<pb:KR2o0001_WYG_008-10a>
之時諸侯力爭¶各擅雄伯自相君長經書某使來聘某
君來朝¶者盖明和好所通盛徳所及此皆國之大事不¶
可闕如而自史漢已還相承繼作至於呼韓入¶侍肅慎
來廷如此之流書可也若乃藩王岳<md:KR2o0001_SBCK_008-10b>¶牧朝會京師必也
書之本紀則異乎春秋之義¶(若漢書載楚王囂等來朝/宋書載檀道濟等來朝之)
(類是/也)夫臣謁其君子¶覲其父抑惟恒理非復異聞載之
簡䇿一何辭¶費其煩二也乃若百職遷除千官黜免其
可以¶書名本紀者葢惟槐鼎而已故西京撰史唯編¶丞
<pb:KR2o0001_WYG_008-10b>
相大夫東觀著書止列司徒太尉而近世自¶三公已下
一命已上茍沾厚祿莫不備書且一¶人之身兼預數職
或加其號而闕其位或無其¶實而有其名贊唱為之口
勞題署由其力倦具<md:KR2o0001_SBCK_008-11a>¶之史牘夫何足觀其煩三也夫人
之有傳也盖¶唯書其邑里而已其有開國承家世祿不
墜積¶仁累徳良弓無改項籍之先世為楚將石建之¶後
廉謹相承此則其事尤異略書於傳可也其¶失之者則
有父官令長子秩丞郎聲不著於一¶鄉行無聞於十室
<pb:KR2o0001_WYG_008-11a>
乃敘其名位一二無遺此實¶家牒非闗國史其煩四也
於是考兹四事以觀¶今古足驗積習忘返流宕不歸乖
作者之規模¶違哲人之準的也孔子曰吾黨之小子狂
簡斐<md:KR2o0001_SBCK_008-11b>¶然成章不知所以裁之其斯之謂矣亦有言或¶可
記功或可書而紀闕其文傳亡其事者何則¶始自太上
迄于中古其間文籍可得言焉夫以¶仲尼之聖也訪諸
郯子始聞少皥之官叔向之¶賢也詢彼國僑載辨黄熊
之祟或八元才子因¶行父而獲傳或五羖大夫假趙良
<pb:KR2o0001_WYG_008-11b>
而見識則知¶當時正史流俗所行若三墳五典八索九
邱之¶書虞夏商周春秋檮杌之記其所缺略者多矣¶既
而汲冢所述方五經而有殘馬遷所書比三<md:KR2o0001_SBCK_008-12a>¶傳而多别
裴松補陳壽之闕謝綽拾沈約之遺¶斯又言滿五車事
逾三篋者矣夫記事之體欲¶簡而且詳疎而不漏若煩
則盡取省則都捐此¶乃忘折中之宜失均平之理惟夫
博雅君子知¶其利害者焉¶
　　　人物第三十
<pb:KR2o0001_WYG_008-12a>
夫人之生也有賢不肖焉(蜀本不肖上有/一有字宋本無)若乃其惡可
以誡世¶其善可以示後而死之日名無得而聞焉是誰¶
之過歟盖史官之責也觀夫文籍肇剏史有尚<md:KR2o0001_SBCK_008-12b>¶書柔逺
疎通網羅歴代至如有虞進賢時宗元¶凱夏氏中㣲國
傳寒浞殷之亡也是生飛廉惡¶來周之興也實有散宜
閎天若斯人者或為惡¶縦暴其罪滔天或累仁積徳其
名盖世雖時淳¶俗質言約義簡此而不載闕誰大焉洎
夫子修¶春秋記二百年行事三傳並作史道勃興若秦
<pb:KR2o0001_WYG_008-12b>
之由余百里奚越之范蠡大夫種魯之曹沬公¶儀休齊
之寗戚田穰苴斯並命代大才(一作命/世天才)挺生傑¶出或陳
力就列功冠一時或殺身成仁聲聞四<md:KR2o0001_SBCK_008-13a>¶海茍師其徳業
可以治國字人慕其風範可以¶激貪勵俗此而不書無
乃太簡又子長著史記¶也馳騖窮古今上下數千載至
如臯陶伊尹傳¶說仲山甫之流並列經誥名存子史功
烈尤顯¶事跡居多盍各採而編之以為列傳之始而斷¶
以夷齊居首何齷齪之甚乎既而孟堅勒成漢¶書牢籠
<pb:KR2o0001_WYG_008-13a>
一代至於人倫大事亦云備矣其間若¶薄昭楊僕顔駟
史岑之徒其事所以見遺者盖略¶小而存大耳夫雖逐
麋之犬不復顧兎而雞肋<md:KR2o0001_SBCK_008-13b>¶是棄能無惜乎當三國異朝
兩晉殊宅若元則¶仲景時才重於許洛何禎許詢文雅
髙於揚豫¶而陳壽國志王隠晉史廣列諸傳而遺此不
編¶斯亦網漏吞舟過為迂闊者觀東漢一代賢明¶婦人
如秦嘉妻徐氏動合禮儀言成規矩毁形¶不嫁哀慟傷
生此則才徳兼美者也董祀妻蔡¶氏載誕胡子受辱虜
<pb:KR2o0001_WYG_008-13b>
庭文詞有餘節槩不足此¶則言行相乖者也至蔚宗後
漢傳標列女徐淑¶不齒而蔡琰見書欲使彤管所載将
安準的裴<md:KR2o0001_SBCK_008-14a>¶幾原刪略宋史時稱簡要至如張褘隂受君
命¶戕賊零陵乃宗道不移飲鴆而絶雖古之鋤麑義¶烈
何以加諸鮑照文宗學府馳名海内方於漢¶代褒朔之
流事皆闕如何以申其褒奨夫天下¶善人少而惡人多
其有書名竹帛者盖惟記善而¶已故太史公有云自獲
麟以來四百餘年明主賢君¶忠臣死義之士廢而不載
<pb:KR2o0001_WYG_008-14a>
余甚懼焉即其義也¶至如四凶列於尚書三叛見於春
秋西漢之紀¶江充石顯東京之載梁冀董卓此皆干紀
亂常<md:KR2o0001_SBCK_008-14b>¶存滅興亡所繫既有闗時政故不可闕書但近¶史
所刋有異於是至如不才之子羣小之徒或¶隂情醜行
或素飡尸祿其惡不足以曝揚其罪¶不足以懲誡莫不
搜其鄙事聚而為錄不其穢¶乎抑又聞之十室之邑必
有忠信而斗筲之才¶何足算也若漢傳之有傳寛靳歙
蜀志之有許¶慈宋書之虞邱進魏史之王㦥若斯數子
<pb:KR2o0001_WYG_008-14b>
者或¶才非㧞萃或行不逸羣徒以片善取知㣲功見¶識
闕之不足為少書之維益其累而史臣皆責<md:KR2o0001_SBCK_008-15a>¶其譜&KR0250;徵
其爵里課虚成有裁為列傳不亦煩¶乎語曰君子於其
所不知盖闕如也故賢良可¶記而簡牘無聞斯乃詧所
不該理無足咎至若¶愚智畢載妍媸靡擇此則燕石妄
珎齊竽混吹¶者矣夫名刋史冊自古攸難事列春秋哲
人所¶重筆削之士其慎之哉<md:KR2o0001_SBCK_008-15b>¶　史通卷八¶
<md:KR2o0001_SBCK_009-1a>¶
<pb:KR2o0001_WYG_009-1a>
欽定四庫全書
　史通卷九¶　　　　　　　唐　劉知幾　撰
　　内篇
