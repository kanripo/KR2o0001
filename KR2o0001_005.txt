# -*- mode: mandoku-view; -*-
#+TITLE: 史通
#+DATE: 2015-09-11 03:46:13.061112
#+PROPERTY: ID KR2o0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB02n0037-005史通-卷第五.
<pb:KR2o0001_SBCK_005-1a>¶
史通卷第五¶
　内篇¶
　　採撰　載文　&KR0024;注¶
　　因習上　因習下¶
　　　採撰第十五¶
子曰吾猶及史之闕文是知史文有缺其來尚¶
矣自非慱雅君子何以&KR0024;其遺逸者哉蓋珍裘¶
以衆腋成温廣厦以羣材合構自古探穴藏山¶
之士懷鈆握槧之客何嘗不徴求異&KR0003;採摭羣¶
<pb:KR2o0001_SBCK_005-1b>¶
言然後&KR0014;成一家傳諸不朽觀夫丘明授經立¶
傳廣包諸國蓋當時有周志晉乗鄭書楚杌等¶
篇遂乃聚而編之混成一録向使專慿魯䇿獨¶
詢孔氏何以&KR0014;殫見洽聞若斯之慱也馬遷史¶
記採世本國語戰國䇿楚漢春秋至班固漢書¶
則全同太史自太初已後又雜引劉氏新序&KR0003;¶
苑七畧之辭此皆當代雅言事無邪僻故&KR0014;取¶
信一時擅名千載但中古作者其流日煩雖國¶
有册書殺青不暇而百家諸子&KR0059;存撰録寸有¶
<pb:KR2o0001_SBCK_005-2a>¶
𫠦長實廣聞見其失之者則有茍出異端虗益¶
新事至如禹生啓石伊産空桑海客乗槎以登¶
漢姮娥竊藥以犇月如斯踳駮不可殫論固難¶
以汙南董之片簡霑班曄之寸札而嵇康髙士¶
傳好聚七國寓言玄晏帝王紀多採六經圗䜟¶
引書之誤其萌始扵此矣至范曄増損東漢一¶
代自謂無慙良直而王喬鳬&KR0130;出扵風俗通左¶
慈羊鳴傳扵抱朴子朱紫不别穢莫大焉沈氏¶
著書好誣先代扵晉則故造竒&KR0003;在宋則多出¶
<pb:KR2o0001_SBCK_005-2b>¶
謗言前史𫠦載已譏其謬矣而魏收黨附北朝¶
&KR0057;甚南國承其詭妄重加誣語遂云司馬叡出¶
扵牛金(者與夏侯妃&KR0059;通生中宗因逺敘宣帝/王邵沈約晋書造竒&KR0003;云瑯琊國姓牛)¶
(晉將牛金子也宋孝王曰收以叡為金子計其/以毒酒煞牛金符證其狀收因此乃云司馬叡)¶
(此誤况後史編録者耶/年全不相干按前史尚如)劉駿上滛路氏(宋書/沈約)¶
(書因云駿蒸其母路氏醜聲播扵甌越也/曰孝武扵路太后處&KR0230;息時人多有議魏)可謂¶
𦔳桀為虐幸人之災尋其生絶㣧嗣死遭割㫁¶
蓋亦隂過之𫠦致也晉世雜書諒非一族若語¶
林世&KR0003;幽明録搜神記之徒其𫠦載&KR0137;恢諧小¶
<pb:KR2o0001_SBCK_005-3a>¶
辨&KR0137;神&KR0017;恠物其事非聖楊雄𫠦不觀其言亂¶
神宣尼𫠦不語唐朝𫠦撰晉史多採以為書夫¶
以于鄧之𫠦糞除王虞之𫠦糠粃以為逸史用¶
&KR0024;前傳此何異魏朝之撰皇覽梁世之修遍畧¶
務多為羙聚慱為功雖取恱小人終見嗤扵君¶
子矣夫郡國之記譜諜之書務欲矜其州里誇¶
其氏族讀之者安可不練其得失明其眞偽者¶
乎至如江東五雋始自會稽典録頴川八龍出¶
扵荀氏家傳而修晉漢史者皆徴彼虚譽定為¶
<pb:KR2o0001_SBCK_005-3b>¶
實録苟不别加研覈何以詳其是非又訛言難¶
信傳聞多失至如曾參殺人不疑盗嫂翟義不¶
死諸葛猶存此皆得之扵行路傳之扵衆口儻¶
無明白其誰曰然故蜀相薨扵渭濵晉書稱嘔¶
血而死魏君崩扵馬圈齊史云中矢而亡沈烱¶
薦書河北以為王韋魏收草檄關西謂之邢邵¶
夫同&KR0003;一事而分為兩家蓋言之者彼此有殊¶
故書之者是非無定况古今路阻視聼壤隔而¶
談者或以前為後&KR0137;以有為無涇渭一亂莫之¶
<pb:KR2o0001_SBCK_005-4a>¶
&KR0014;辨而後来穿鑿喜出異同不慿國史别訊流¶
俗及其記事也則有師曠將軒轅並世公明與¶
方朔同時堯有八眉䕫唯一足烏白馬角救燕¶
丹而免禍犬吠鷄鳴逐劉安以高蹈此之乖濫¶
徃徃有&KR0999;故作者惡道聽途&KR0003;之違理街談巷¶
議之損實觀夫子長之撰史記也殷周已徃採¶
彼家人安國之述陽秋也梁益&KR0199;事訪諸故老¶
夫以蒭蕘鄙&KR0003;刋為竹帛正言而輙欲與五經¶
方駕三志競爽斯亦難矣嗚呼逝者不作㝠漠¶
<pb:KR2o0001_SBCK_005-4b>¶
九泉毁譽𫠦加逺誣千載異辭疑事學者宜善¶
思之¶
　　　載文第十六¶
夫觀乎人文以化成天下觀乎國風以察興亡¶
是知文之為用逺矣大矣若乃宣僖善政其羙¶
載扵周詩懷襄不道其惡存扵楚賦讀者不以¶
吉甫奚斯為謟屈平宋玉為謗者何也蓋不虚¶
羙不𨼆惡故也是則文之將史其流一焉固可¶
以方駕南董俱稱良直者矣爰洎中葉文體大¶
<pb:KR2o0001_SBCK_005-5a>¶
變𣗳理者多以詭妄為本飾辭者務以滛麗為¶
宗譬以女工之有綺縠音樂之有鄭衛蓋語曰¶
不作無益害有益至如史氏𫠦書固當以正為¶
主是以虞帝思理夏后失御尚書載其元首禽¶
荒之歌鄭莊至孝晉献不明春秋録其大隧狐¶
䘮之什其理儻而切其文簡而要足以懲惡勸¶
善觀風察俗者矣若馬卿之子虚上林楊雄之¶
甘泉羽獵班固兩都馬融廣成喻過其體詞沒¶
其義繁華而失實流宕而忘返無禆勸奬有長¶
<pb:KR2o0001_SBCK_005-5b>¶
奸詐而前後史漢皆書列傳不其謬乎且漢代¶
詞賦雖云虚矯自餘它文大抵猶實至扵魏晉¶
已下則偽繆雷同㩁而論之其失有五一曰虚¶
設二曰厚顔三曰假手四曰自戾五曰一槩何¶
者大道爲公以&KR0014;而授故堯咨尔舜舜以命禹¶
自曹馬已䧏其取之也則不然若乃上出禪書¶
下陳讓表其間勸進殷勤敦諭重沓跡實同扵¶
莽卓言乃𩔖扵虞夏且始自納陛迄于豋壇彤¶
弓盧矢新君膺九命之錫白馬侯服&KR0199;主䝉三¶
<pb:KR2o0001_SBCK_005-6a>¶
恪之禮徒有其文竟無其事𫠦謂虚設也古者¶
兩軍為敵二國爭雄自相稱述言無𫠦𨼆何者¶
國之得䘮如日月之蝕焉非由飾辭矯&KR0003;𫠦&KR0014;¶
掩蔽也逮扵近古則不然至如曹公歎蜀主之¶
英畧曰劉備吾儔周帝羙齊宣之強盛云髙歡¶
不死&KR0137;移都以避其鋒或斵氷以防其渡及其¶
申誥誓降移檄便稱其智昏菽麥識昧玄黃列¶
宅建都若鷦鷯之巢葦臨戎賈勇猶螳螂之拒¶
轍此𫠦謂厚顔也古者詔命皆人主𫠦為故漢¶
<pb:KR2o0001_SBCK_005-6b>¶
光武時第五倫為督鑄錢掾見詔書而歎曰此¶
聖主也一見决矣至扵近古則不然凢有詔𠡠¶
皆責成羣下但使朝多文士國富辭人肆其筆¶
端何事不録是以每發璽誥下綸言申惻𨼆之¶
渥恩叙憂勤之至意其君雖有反道敗德惟頑¶
與暴觀其政令則辛癸不如讀其詔誥則勛華¶
再出此𫠦謂假手也天子無戯言苟言之有失¶
則取&KR0057;天下故漢光武謂龎萌可以託六尺之¶
孤及聞其叛也乃謝百官曰諸君得無笑朕乎¶
<pb:KR2o0001_SBCK_005-7a>¶
是知褒貶之言哲王𫠦愼至扵近古則不然凢¶
百具寮王公卿士始有褒崇則謂其珪璋特逹¶
善無可加旋有貶黜則比之斗筲下才罪不容責¶
夫同為一士之行同取一君之言愚智生扵倐忽¶
是非變扵俄頃帝心不一皇鍳無恒此𫠦謂自¶
戾也夫國有否泰世有汚𨺚作者形言本無定¶
凖故觀猗歟之頌而驗有殷方興覩魚藻之刺¶
而知宗周將殞至扵近代則不然夫談主上之¶
聖明則君盡三五述宰相之英偉則臣皆二八¶
<pb:KR2o0001_SBCK_005-7b>¶
國止方隅而言併吞六合福不盈時而稱感致¶
百靈雖人事屢攺而文理無昜故善之與惡其¶
&KR0003;不殊欲令觀者疇爲凖的此𫠦謂一槩也扵¶
是考兹五失以尋文義雖事皆形似而言必憑¶
虛夫鏤氷爲璧不可得而用也𦘕地爲餅不可¶
得而食也是以行之扵世則上下相䝉傳之扵¶
後則世人不信而世之作者復不之察聚彼虚¶
&KR0003;編而次之剙自起居成扵國史連章畢録一¶
字無廢非復史書更成文集若乃𩔖選衆作求¶
<pb:KR2o0001_SBCK_005-8a>¶
其穢累王沉魚豢是其甚焉裴子野何之元抑¶
其次也陳壽于寳頗從簡約猶時載浮訛罔盡¶
機要唯王邵撰齊隋二史其𫠦取也文皆諳實¶
理多可信至扵悠悠餙詞皆不之取此實得去¶
邪從正之理&KR0162;華摭實之義也蓋山有木工則¶
度之况舉世文章豈無其選但苦作者書之不¶
讀耳至如詩有韋孟諷諫賦有趙壹嫉邪篇則¶
賈&KR0105;過秦論則班彪王命張華述箴扵女史張¶
載題銘扵劍閣諸葛表主以出師王昶書家以¶
<pb:KR2o0001_SBCK_005-8b>¶
誡子劉向谷永之上䟽晁錯李固之&KR0863;䇿荀伯¶
子之彈文山巨源之啓事此皆言成軌則為世¶
龜鏡求諸歷代徃往而有苟書之竹帛持之不¶
刋則其文可與三代同風其事可與五經齊列¶
古猶今也何逺近之有哉昔夫子修春秋别是¶
非申黜陟而賊臣逆子懼凢今為史而載文也茍¶
&KR0014;撥浮華採眞實亦可使夫彫䖝小技者聞義¶
而知徙矣此乃禁&KR0075;之隄防持雅之管轄凢為¶
載削者可不務乎¶
<pb:KR2o0001_SBCK_005-9a>¶
　　　&KR0024;註第十七¶
昔詩書旣成而毛孔立傳傳之時義以訓詁為¶
主亦猶春秋之傳配經而行也降及中古始名¶
傳曰注蓋傳者轉也轉授扵無窮注者流也流¶
通而靡絶惟此二名其歸一揆如韓戴服鄭鑚¶
仰六經裴李應晉訓解三史開導後學發明先¶
義古今傳授是曰儒宗旣而史傳小書人物雜¶
記若贄虞之三輔决録陳壽之季漢輔臣周處¶
之陽羡圡風常據之華陽士女文言羙辭列扵¶
<pb:KR2o0001_SBCK_005-9b>¶
章句委曲叙事存扵細書此之注釋異夫儒士¶
者矣次有好事之子思廣異聞而才短力㣲不¶
&KR0014;自逹庶慿驥尾千里絶羣遂乃掇衆史之異¶
詞&KR0024;前書之𫠦闕若裴松之三國志陸澄劉昭¶
兩漢書劉彤晉紀劉孝摽世&KR0003;之𩔖是也亦有¶
躬為史臣手自刋削雖志存該慱而才闕倫叙¶
除煩則意有𫠦恡畢載則言有𫠦妨遂乃定彼¶
榛楛列為子注若蕭大圜淮海亂離志楊衘之¶
洛陽伽藍記宋孝王𨵿東風俗傳王邵齊志之¶
<pb:KR2o0001_SBCK_005-10a>¶
𩔖是也㩁其得失求其利害少期集注國志以¶
廣承祚𫠦遺而喜聚異同不加刋定恣其擊難¶
坐長煩蕪觀其書成表献自比&KR0097;蜂兼採但&KR0372;¶
苦不分難以味同萍實者矣陸澄𫠦注班史多¶
引司馬遷之書若乃此缺一言彼增半句皆採¶
摘成注標為異&KR0003;有昬耳目難以披覽切惟范¶
曄之刪後漢也簡而且周踈而不漏蓋云備矣¶
而劉昭採其𫠦捐以今稱之皇甫謐全録斯語¶
載於髙士傳夫孟堅士安年代懸隔至今之&KR0003;豈¶
<pb:KR2o0001_SBCK_005-10b>¶
可同云夫班之習馬其非旣如彼謐之承固其¶
失又如此迷而不悟奚其甚乎何法盛中興書¶
劉隗録稱其議獄事具刑法志依檢志内了無¶
其&KR0003;旣而&KR0391;氏晉書梁朝通史扵大連之傳並¶
有斯言志亦無文傳仍虚述此又不精之咎同¶
扵玄晏也尋班馬之列傳皆具編其人姓名如¶
行狀&KR0057;相似者則共歸一稱若刺客日者儒林¶
循吏是也范曄旣移題目扵傳首歷姓名扵卷¶
中而猶扵列傳之下注爲列女髙𨼆等目茍姓¶
<pb:KR2o0001_SBCK_005-11a>¶
名旣書題目又顯是鄧禹宼恂之首當署為公¶
輔者矣岑彭吴漢之前當摽為將帥者矣觸𩔖¶
而長實繁其徒何止列女孝子髙𨼆獨行而已¶
魏收著書標牓南國桓劉諸族咸曰島夷是則¶
自江東西盡為卉服之地至扵劉昶沈文秀等¶
傳叙其爵里則不異諸華(人也沈文秀等傳則/劉&KR0073;等傳皆云丹徒)¶
(武康人/云吴興)豈有君臣共國父子同姓闔閭季札便¶
致土風之殊孫䇿虞翻仍成夷夏之隔求諸徃¶
例𫠦未聞也當晉宅江淮實膺正朔嫉彼羣雄¶
<pb:KR2o0001_SBCK_005-11b>¶
¶
稱爲僣盗故阮氏七録以田范裴叚諸記劉石¶
符姚等書别剏一名題爲偽史及隋氏受命海¶
内爲家國靡愛憎人無彼我而世有撰隋書之¶
經籍志者其流别羣書還同阮録按國之有偽¶
其來尚矣如杜宇作帝勾踐稱王孫權建𪔂峙¶
之業蕭詧爲附庸之主而楊雄撰蜀紀子貢著¶
越絶虞裁江表傳蔡述後梁史考斯衆作咸是¶
僞書自可𩔖聚相從合成一部何止取東晉一¶
世十有六家而已乎夫王氏將崩覇國云搆必¶
<pb:KR2o0001_SBCK_005-12a>¶
有忠臣義士捐生殉節若乃韋耿謀討曹武欽¶
誔問罪馬文而魏𣈆史臣書之曰賊此乃迫於¶
當世難以直言至如苟濟元瑾蘭摧於李靖之¶
末王謙尉廻玉折扵宇文之季而季刋齊史顔¶
述隋篇時無逼畏事湏矯在而皆仍舊不攺謂¶
數君為叛逆書事如此褒貶何施昔漢代有修¶
奏記於其府者遂盗葛龔所作而進之旣具録¶
它文不知攺易名姓時人謂之曰作奏雖工冝¶
去葛龔及邯鄲氏撰𥬇林載之以為口實嗟乎¶
<pb:KR2o0001_SBCK_005-12b>¶
歴觀自古此𩔗&KR0057;多其有冝去而不去者豈直¶
葛龔而已何事於斯獨致解頥之誚也凢為史¶
者茍&KR0014;識事詳審措辭精宻舉一偶以三隅反告¶
諸徃而知諸來庶㡬可以無大過矣¶
　　　因習上第十八(矣/此篇終有缺文不可考)¶
古者諸侯並争勝&KR0018;無懼而他善必稱已惡不¶
諱逮乎近世無聞至公國自謂為我長家相謂¶
為彼短至如朝廷貴臣必父祖有傳考其行事¶
皆子孫𫠦為而訪彼流俗詢諸故老事有不同¶
<pb:KR2o0001_SBCK_005-13a>¶
言多爽實而魏收以元氏出扵邉裔見侮諸華¶
遂髙自摽舉比夷朝扵姬漢之國曲加排抑同¶
建業扵蠻貊之&KR0022;夫以敵國相讎交兵結怨載¶
諸移檄用可致誣列諸緗素寔為妄&KR0003;茍未逹¶
此義安可言扵史耶張晏云遷歿後亡龜史職¶
故災祥靡聞按黃氣見扵柹歸群烏墮扵江水¶
成都言有景星出益州言無宰相氣若史官不¶
置此事安得從而書之蓋由父辱受髠故加兹¶
謗議者也¶
<pb:KR2o0001_SBCK_005-13b>¶
　按史通十卷&KR0199;本定為三十八篇篇繫一事¶
　惟因習分為上下篇上篇&KR0199;稱文缺今本存¶
　三十七篇比因訂正曲筆鑒識二篇錯簡乃¶
　𩔖為一篇以還之扵此未必其本書也而文¶
　亦煩綴矣知㡬之為此書也高自摽致嘗謂¶
　國史以叙事為工叙事以簡為主故自子長¶
　丘明而上皆涉抨彈然此書之冗長亦不少¶
　矣𥬇前人之未工亡己事之已拙嗚呼修辭¶
　之難也如此深謹記¶
<pb:KR2o0001_SBCK_005-14a>¶
　　　因習下第十九(邑里/亦曰)¶
昔五經諸子廣書人物雖氏族可驗而邑里難¶
詳逮太史公始革兹體惟有列傳先述太古至於¶
國有弛張鄉有併省隨時而載用明審實按夏侯¶
孝若撰東方朔賛云朔字曼倩平原厭次人魏¶
建安中分厭次為樂陵郡故又為郡人焉夫以¶
身沒之後地名改易猶復追書其事以示後来¶
則知在生之前故冝詳録者矣異哉晉氏之有¶
天下也自雒陽蕩覆衣&KR0227;南渡江左僑立州縣¶
<pb:KR2o0001_SBCK_005-14b>¶
不存桑梓由是斗牛之野郡有徐雍吳越之鄊¶
州編冀䂊欲使南北不亂淄澠可分得乎繫虛¶
名扵本土者雖百代無易旣而天長地乆文軓¶
大同州郡則廢置無恒名目則古今各異而作¶
者為人立傳每云某𫠦人也其地皆取&KR0199;&KR0197;施¶
之于今(氏傳曰隴西成紀人之𩔖也非唯王李/近代史為王氏傳云瑯琊臨沂人為李)¶
(郡縣皆是晉魏已前&KR0199;名號/二族乆離本郡亦自當時無此)欲求實録不亦¶
難乎且人無定𫠦因地而化生于荆者言皆成¶
楚居于晉者齒便從黃涉魏而東已經七葉歷¶
<pb:KR2o0001_SBCK_005-15a>¶
江而左非唯一世而猶以本國為是此鄉為非¶
是則孔父里于平昌隂氏家于新野而系纂㣲¶
子源承管仲乃為齊宋之人非曰魯鄧之士求¶
諸自古其義無聞(家于魏州昌樂已經三代因/時修國史予&KR0013;配纂李義琰)¶
(史體遂依李氏舊望攺為隴西成紀人既言不/云義琰魏州昌樂人也監修者大笑以為深乖)¶
(有此說/見從故)且自世重髙門人輕寒族竟以姓望所¶
出邑里相矜若仲逺之尋鄭玄先云汝南應邵¶
文舉之對曹操自謂魯國孔融是也爰及近古¶
其言多偽至於碑頌所勒茅土定名虚引他&KR0022;¶
<pb:KR2o0001_SBCK_005-15b>¶
冒為已邑若乃稱袁則飾之陳郡言杜則係之¶
京邑姓卯金者咸曰彭城氏禾女者皆云鉅鹿¶
(書其邑里必云隴西趙郡夫以假姓猶且如斯/今有姓邴者姓弘者以犯國諱皆改為李氏如)¶
(及卑者如加五等爵或稱平原公或號東平子/則真姓者斷可知矣又今西域胡人多有姓明)¶
(夷雜種尚竊美名則諸夏士流固無慚徳也/為明氏出於平原卑氏出於東平故也夫邉)在¶
諸史傳多與同風(人也本姓原氏至於它篇所/如隋史牛弘傳云安定鶉觚)¶
(庫汗氏續謂之陳郡謝&KR0367;並其𩔖也/引皆謂之西牛弘唐史謝&KR0367;傳云本姓)此乃尋¶
流俗之常談志著書之舊體矣又近世有班秩¶
不著姓者始以州壤自摽若楚國龔遂漁陽趙¶
<pb:KR2o0001_SBCK_005-16a>¶
壹是也至於名位既隆則不從此列若蕭何鄧¶
禹賈&KR0105;董仲舒是也觀周隋二史每述王庾諸¶
事髙楊數　公必云瑯琊王褒新野庾信弘農¶
楊素渤海髙頻以此成言豈曰省文從而可知¶
也凡此諸失皆由積習相傳&KR0230;以成俗迷而不¶
&KR1901;盖語曰難與慮始可與樂成夫以千載遵行¶
持為故事而一朝紏正必驚愚俗此莊生所謂¶
安得妄言之人而與之言斯言已得之矣庶知¶
音君子詳其得失者焉¶
<pb:KR2o0001_SBCK_005-16b>¶
¶
史通卷之五¶
<pb:KR2o0001_SBCK_005-17a>¶
