# -*- mode: mandoku-view -*-
#+TITLE: 史通
#+DATE: 2015-09-23 10:09:15
#+PROPERTY: JUAN 2

<md:KR2o0001_SBCK_002-1a>¶
　　　二體第二¶
三五之代書有典墳悠哉邈矣不可得而詳自¶唐虞已
下迄于周是為古文尚書然世猶淳質¶文從簡略求諸
備體固已闕如旣而邱明傳春¶秋子長著史記載筆之
體於斯備矣後來繼作<md:KR2o0001_SBCK_002-1b>¶相與因循假有改張變其名目
<pb:KR2o0001_WYG_002-1b>
區域有限孰能¶踰此盖荀悅張璠邱明之黨也班固華
嶠子長¶之流也唯二家各相矜尚必辨其利害可得而¶
言之夫春秋者繫日月而為次列時歳以相續¶中國外
夷同年共世莫不備載其事形于目前¶理盡一言語無
重出此其所以為長也至於賢¶士貞女髙才雋徳事當
衝要者必盱衡而備言¶跡在沈冥者不枉道而詳説如
絳縣之老把梁¶之妻或以酬晉卿而獲記或以對齊君
而見録<md:KR2o0001_SBCK_002-2a>¶其有賢如桞惠仁若顔囘終不得彰其名氏顯
<pb:KR2o0001_WYG_002-2a>
其言行故論其細也則纎芥無遺語其麄也則¶邱山是
棄此其所以為短也史記者紀以包舉¶大端傳以委曲
細事表以譜列年爵志以總括¶遺漏逮於天文地理國
典朝章顯隠必該洪纎¶靡失此其所以為長也若乃同
為一事分在數¶篇斷續相離前後屢出於髙紀則云語
在項傳¶於項傳則云事具髙紀又編次同類不求年月¶
後生而擢居首秩先輩而抑歸末章遂使漢之<md:KR2o0001_SBCK_002-2b>¶賈誼將
楚屈原同列魯之曹沬與燕荆軻並編¶此其所以為短
<pb:KR2o0001_WYG_002-2b>
也考兹勝負互有得失而晉世¶干寶著書乃盛譽邱明
而深抑子長其義云能¶以三十卷之約括囊二百四十
年之事靡有遺¶也尋其此説可謂勁挺之詞乎按春秋
時事入¶於左氏所書者葢三分得其一耳邱明自知其¶
略也故為國語以廣之然國語之外尚多亡逸¶安得言
其括囊靡遺者哉向使邱明世為史官¶皆倣左傳也至
於前漢之嚴君平鄭子真後漢<md:KR2o0001_SBCK_002-3a>¶之郭林宗黄叔度晁錯
董生之對策劉向谷永¶之上書斯並徳冠人倫名馳海
<pb:KR2o0001_WYG_002-3a>
内識洞幽顯言¶窮軍國或以身隠位卑不預朝政或以
文煩事¶博難為次序皆略而不書斯則可也必情有所¶
恡不加刋削則漢氏之志傳百卷併列於十二¶紀中將
恐碎𤨏多蕪䦨單失力者矣故班固知¶其若此設紀傳
以區分使其厯然可觀綱紀有¶别荀悦厭其迂闊又依
左氏成書剪截班史篇¶纔三十厯代保之有踰本傳然
則班荀二體角<md:KR2o0001_SBCK_002-3b>¶力爭先欲廢其一固亦難矣後來作者
不出二¶途故晉史有王虞而副以干紀宋書有徐沈而
<pb:KR2o0001_WYG_002-3b>
分為裴略各有其美並行于世異夫令昇之言¶唯守一
家而已¶
　　　載言第三¶
古者言為尚書事為春秋左右二史分尸其職¶葢桓文
作覇糾合同盟春秋之時事之大者也¶而尚書闕紀秦
師敗績繆公誡誓尚書之中言¶之大者也而春秋靡録
此則言事有别斷可知<md:KR2o0001_SBCK_002-4a>¶矣逮左氏為書不遵古法言之
與事同在傳中¶然而言事相兼煩省合理故使讀者尋
<pb:KR2o0001_WYG_002-4a>
繹不倦¶覽諷忘疲至於史漢則不然凡所包舉務存恢¶
愽文辭之記繁富為多是以賈誼晁錯董仲舒¶東方朔
等傳唯止録言罕逢載事夫方述一事¶得其綱紀而隔
以大篇分其次序遂令披閲之¶者有所懵然後史相承
不改其轍交錯紛擾古¶今是同按遷固列君臣於紀傳
統遺逸於表志¶雖篇名甚廣而言獨無録愚謂凡為史
者宜於<md:KR2o0001_SBCK_002-4b>¶表志之外更立一書若人主之制冊誥令羣臣¶
之章表移檄收之紀傳悉入書部題為制冊章¶表書以
<pb:KR2o0001_WYG_002-4b>
類區别他皆倣此亦猶志之有禮樂志¶刑法志又詩人
之什自成一家故風雅比興非¶三傳所取自六義不作
文章生焉若韋孟諷諫¶之詩揚雄出師之頌馬卿之書
封禪賈誼之論¶過秦諸如此文皆施紀傳竊謂宜從古
詩例斷¶入書中亦猶舜典列元首之歌夏書包五子之¶
詠者也夫能使史體如是庶㡬春秋尚書之道<md:KR2o0001_SBCK_002-5a>¶備矣昔
干寶議撰晉史以為宜凖左邱明其臣¶下委曲仍為譜
注于時議者莫不宗之故前史¶之所未安後史之所宜
<pb:KR2o0001_WYG_002-5a>
革是用敢同有識爰立¶兹篇庶世之作者覩其利害如
謂不然請俟來¶哲¶
　　　本紀第四¶
昔汲冢竹書是曰紀年吕氏春秋肇立紀號葢¶紀者綱
紀庶品網羅萬物考篇目之大者其莫¶過於此乎及司
馬遷之著史記也又列天子行<md:KR2o0001_SBCK_002-5b>¶事以本紀名篇後世因
之守而勿失譬夫行夏¶時之正朔服孔門之教義者雖
地遷陵谷時變¶質文而此道常行終莫之能易也然遷
<pb:KR2o0001_WYG_002-5b>
之以天¶子為本紀諸侯為世家斯誠讜矣但區域旣定¶
而疆理不分遂令後之學者罕詳其義按姬自¶后稷至
於西伯嬴自伯翳至於莊王爵乃諸侯¶而名𨽻本紀若
以西伯莊王以上别作周秦世¶家持殷紂以對武王㧞
秦始以承周赧使帝王¶傳授昭然有别豈不善乎必以
西伯以前其事<md:KR2o0001_SBCK_002-6a>¶簡約别加一目不足成篇則伯翳之至
莊王其¶書先成一卷而不共世家等列輙與本紀同編¶
此尤可怪也項羽僭盗而死未得成君求之於¶古則齊
<pb:KR2o0001_WYG_002-6a>
無知衛州吁之類也安得諱其名字呼¶之曰王者乎春
秋吳楚僣擬書如列國假使羽¶竊帝名正可抑同羣盜
况其名曰西楚號止覇¶王者乎覇王者即當時諸侯諸
侯而稱本紀求¶名責實再三乖繆葢紀之為體猶春秋
之經繋¶日月以成嵗時書君上以顯國統曹武雖曰人<md:KR2o0001_SBCK_002-6b>¶臣實同王者以未登帝位國不建元陳志權假¶漢年編
作魏紀亦猶兩漢書首列秦莾之正朔¶也後來作者宜
凖於斯而陸機晉書列紀三祖¶直序其事竟不編年年
<pb:KR2o0001_WYG_002-6b>
旣不編何紀之有夫位¶終北面一概人臣儻追加大號
止入傳限是以¶宏嗣吳史不紀孫和緬求故實非無徃
例逮伯¶起之次魏書乃編景穆於本紀以戾國虛謚間
厠¶武昭欲使百世之中若為魚貫又紀者旣以編¶年為
主唯叙天子一人有大事可書者則見之<md:KR2o0001_SBCK_002-7a>¶於年月其書
事委曲付之列傳此其義也如近¶代述者魏著作李安
平之徒其撰魏齊二史(魏彦淵撰後魏¶書/李百藥撰北齊書)於諸帝篇或
雜載臣下或兼言¶他事巨細畢書洪纎備録(如彦淵帝/紀載沙苑)
<pb:KR2o0001_WYG_002-7a>
(之捷百藥帝紀述/淮南之敗是也)全為傳體有異紀文迷而不悟無乃
太¶甚世之讀者幸為詳焉¶
　　　世家第五¶
自有王者便置諸侯列以五等疏為萬國當周之¶東遷
王室大壞於是禮樂征伐自諸侯出迄乎<md:KR2o0001_SBCK_002-7b>¶秦世分為七
雄司馬遷之記諸國也其編次之¶體與本紀不殊葢欲
抑彼諸侯異乎天子故假¶以地稱名為世家按世家之
為義也豈不以開國承家¶世代相續至如陳勝起自羣
<pb:KR2o0001_WYG_002-7b>
盜稱王六月而死¶子孫不嗣社稷靡聞無世可傳無家
可宅而以¶世家為稱豈當然乎夫史之篇目皆遷所創
豈¶以自我作故而名實無凖且諸侯大夫家國本¶别三
晉之與田氏自未為君而前齒列陪臣屈¶身藩后而前
後一統俱歸世家使君臣相雜升<md:KR2o0001_SBCK_002-8a>¶降失序何以責季孫
之八佾舞庭管氏之三歸¶反坫又列號東帝抗衡西秦
地方千里髙視六¶國而没其本號唯以田完制名(謂田/完世)
(家/也)求之人¶情孰謂其可當漢氏之有天下也其諸侯與
<pb:KR2o0001_WYG_002-8a>
古¶不同夫古者諸侯皆即位建元専制一國綿綿¶𤓰瓞
卜世長乆至於漢代則不然其宗子稱王¶者皆受制京
邑自同州郡異姓封侯者必從官¶天朝不臨方域或傳
國唯止一身或襲爵纔經¶數世雖名班胙土(蜀本班下/有爵字宋)
(本/無)而禮異人君必編為世家<md:KR2o0001_SBCK_002-8b>¶實同列傳而馬遷强加别
録以類相從雖得畫¶一之宜詎識隨時之義盖班漢知
其若是釐革¶前非至如蕭曹茅土之封荆楚葭莩之屬
並一¶槩稱傳無復世家事勢當然非矯枉也自兹已¶降
<pb:KR2o0001_WYG_002-8b>
年將四百及魏有中夏而揚益不賔終亦受¶屈中朝見
稱偽主為史者必題之以紀則上通¶帝王牓之以傳則
下同臣妾梁主勅撰通史定¶為吳蜀世家持彼僣君比
諸列國去太去甚其¶得折中之規乎次有子顯齊書北
編魏虜牛𢎞<md:KR2o0001_SBCK_002-9a>¶周史南記蕭詧考其傳體宜曰世家但今
古著¶書通無此稱用使馬遷之冊湮没不行班固之¶名
相傳靡易者矣¶
　　　列傳第六
<pb:KR2o0001_WYG_002-9a>
夫紀傳之興肇於史漢盖紀者編年也傳者列¶事也編
年者厯帝王之嵗月猶春秋之經列事¶者録人臣之行
狀猶春秋之傳春秋則傳以解¶經史漢則傳以釋紀尋
兹例草創始自子長而¶朴略猶存區分未盡如項王立
傳而以本紀為<md:KR2o0001_SBCK_002-9b>¶名非唯羽之僣盜不可同於天子且推
其序事皆¶作傳言求謂之紀不可得也或¶曰遷紀五帝
夏殷亦皆列事而已子曽不¶之怪何獨尤於項紀哉對
曰不然夫五帝之與¶夏殷也正朔相承子孫逓及雖無
<pb:KR2o0001_WYG_002-9b>
年可著紀亦¶何傷如項羽者事起秦餘身終漢始殊夏
氏之¶后羿似黄帝之蚩尤譬諸閏位容可列紀方之¶駢
胟難以成編且夏殷之紀不引他事夷齊諫¶周實當紂
日而析為列傳不入殷篇項紀則上<md:KR2o0001_SBCK_002-10a>¶下同載君臣交雜
紀名傳體所以成&KR0896;夫紀傳¶之不同猶詩賦之有别而
後來繼作亦多所未¶詳按范曄漢書紀后妃六宫其實
傳也而謂之¶為紀陳壽國志載孫劉二帝其實紀也而
呼之¶曰傳考數家之所作其未達紀傳之情乎茍上¶智
<pb:KR2o0001_WYG_002-10a>
猶且若斯則中庸故可知矣又傳之為體大¶抵相同而
述者多方有時而異耳如二人行事¶首尾相隨則有一
傳兼書包括令盡若陳餘張¶耳合體成篇陳勝吳廣相
參並録是也亦有事<md:KR2o0001_SBCK_002-10b>¶跡雖寡名行可崇寄在他篇為其
標冠若商山¶四皓事列王陽之首廬江毛義名在劉平
之上¶是也自兹已後史氏相承述作雖多斯道都廢¶其
同於古者惟有附出而已尋附出之為義攀¶列傳以垂
名若紀季之入齊顓臾之事魯皆附¶庸自託得厠於朋
<pb:KR2o0001_WYG_002-10b>
流然世之求名者咸以附出¶為小盖以其因人成事不
足稱多故也竊以書¶名竹素豈限詳略但問其事竟如
何耳借如邵¶平紀信沮授陳容或運一異謀樹一竒節
並能<md:KR2o0001_SBCK_002-11a>¶傳之不朽人到于今稱之豈假編名作傳然後¶播
其遺烈也嗟乎自班馬以來獲書於國史者¶多矣其間
則有生無令問死無異跡(異一/作遺)用使游談¶者靡徴其事
講習者罕記其名而虛傳班史妄¶占篇目若斯人者可
勝紀哉古人以没而不朽¶為難盖為此也<md:KR2o0001_SBCK_002-11b>¶
<pb:KR2o0001_WYG_002-11a>
　
　
　
　
　
　
　
　
<pb:KR2o0001_WYG_002-11b>
　
　
　
　
　
　
　
　史通卷二¶
<md:KR2o0001_SBCK_003-1a>¶
<pb:KR2o0001_WYG_003-1a>
欽定四庫全書
　史通卷三¶　　　　　　　唐　劉知㡬　撰
　
