# -*- mode: mandoku-view; -*-
#+TITLE: 史通
#+DATE: 2015-09-11 03:46:12.941007
#+PROPERTY: ID KR2o0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB02n0037-002史通-卷第二.
<pb:KR2o0001_SBCK_002-1a>¶
史通卷第二¶
　内篇¶
　　　二體　載言　本紀¶
　　　世家　列傳¶
　　　　二體第二¶
三五之代書有典墳悠㦲邈矣不可得而詳自¶
唐虞已下迄于周是為古文尚書然世猶淳質¶
文從簡畧求諸備體固已缺如旣而丘明傳春¶
秋子長著史記載筆之體扵斯備矣後來&KR0071;作¶
<pb:KR2o0001_SBCK_002-1b>¶
相與因循假有攺張變其名目區域有限孰能¶
踰此蓋荀悅張璠丘明之黨也班固華嶠子長¶
之流也惟二家各相矜尚必辯其利害可得而¶
言之夫春秋者繫日月而為次列世歳以相續¶
中國外夷同秊共世莫不備載其事形于目前¶
理盡一言語無重出此其所以為長也至扵賢¶
士貞女高才雋德事當衝要者必盰衡而備言¶
跡在沉&KR0115;者不枉道而詳&KR0003;如絳縣之老杞梁¶
之妻&KR0137;以酬晉卿而𫉬記&KR0137;以對齊君而見錄¶
<pb:KR2o0001_SBCK_002-2a>¶
其有賢如桞惠仁若顔囬終不得彰其名氏顯¶
其言行故論其細也則纎芥無遺語其麄也則¶
丘山是棄此其𫠦以為異也史記者紀以包舉¶
大端𫝊以委曲細事表以序其秊爵志以總括¶
遺漏逮扵天文地理國典朝章顯𨼆必該洪纎¶
靡失此其𫠦以為長也若乃同為一事分在數¶
篇斷續相離前後屡出扵髙紀則云語在項傳¶
扵項𫝊則云事具髙紀又編次同𩔖不求年月¶
後生而擢居首秩先輩而抑歸末章遂使漢之¶
<pb:KR2o0001_SBCK_002-2b>¶
買&KR0105;將楚屈原同列魯之曹沬與燕荆軻並編¶
此其𫠦以為短也考茲勝&KR0018;互有得失而晉世¶
干寳著書乃盛譽丘明而深抑子長其義云能¶
以三十卷之約括囊二百四十秊之事靡有遺¶
也尋其此說可謂勁挺之詞乎按春秋時事入¶
扵左氏𫠦書者盖三分得其一耳丘明自知其¶
略也故為國語以廣之然國語之外尚多亡逸¶
安得言其括囊靡遺者㦲向使丘明世為史而¶
皆倣左傳也至扵前漢之𫿞君平鄭子貞後漢¶
<pb:KR2o0001_SBCK_002-3a>¶
之郭林宗黃叔度&KR0303;錯董生之對䇿劉向谷永¶
之上書斯並德冠人倫名馳海内識洞幽顯言¶
窮軍國&KR0137;以身隱位卑不預朝政&KR0137;以文煩事¶
慱難為次序皆略而不書斯則可也必情有𫠦¶
恡不加刋削則漢氏之志傳百卷併列扵十二¶
紀中將恐碎璅多蕪䦨單失力者矣故班固知¶
其若此設紀傳以區分使其歷然可&KR0026;綱紀有¶
别荀悅猒其迂濶又依左氏成書剪截班史篇¶
才三十歷代保之有踰本傳然則班荀二體角¶
<pb:KR2o0001_SBCK_002-3b>¶
力爭先欲廢其一固亦難矣後來作者不出二¶
途故晉史有王虞而副以于紀宋書有徐沈而¶
分為裴略各有其羙並行扵世異夫令昇之言¶
唯守一家而已¶
　　　載言第三¶
古者言為尚書事為春秋左右二史分尸其職¶
盖桓文作覇紏合同盟春秋之時事之大者也¶
而尚書闕紀秦師敗績繆公誡誓尚書之中言¶
之大者也而春秋靡録此則言事有别斷可知¶
<pb:KR2o0001_SBCK_002-4a>¶
矣逮左氏為書不遵古法言之與事同在傳中¶
然而言事相兼煩省合理故使讀者尋繹不倦¶
覽諷忘疲至扵史漢則不然凡𫠦包舉務存恢¶
慱文辭之記繁富為多是以賈&KR0105;晁錯董仲舒¶
東方朔等傳唯尚錄言罕逢載事夫方述一事¶
得其綱紀而隔以大篇分其序叙遂令披閱之¶
者有𫠦懵然後史相承不攺其輙交錯紛擾古¶
今是同按遷固列君臣扵紀傳統遺逸扵表志¶
雖篇名甚廣而言獨無錄愚謂凢為史者冝扵¶
<pb:KR2o0001_SBCK_002-4b>¶
表志之外更立一書若人主之制册誥令群臣¶
之章表移撽收之紀傳悉入書部題為制册章¶
表書以𩔖區别他皆放此亦猶志之有禮樂志¶
刑法志又詩人之什自成一家故風雅比興非¶
三傳𫠦取自六義不作文章生焉若韋孟諷諫¶
之詩楊雄出師之頌馬卿之書封禪賈&KR0105;之論¶
過秦諸如此文皆施紀傳切謂冝從古詩例斷¶
入書中亦猶舜典列元首之歌夏書包五子之¶
詠者也夫能使史體如是庻㡬春秋尚書之道¶
<pb:KR2o0001_SBCK_002-5a>¶
備矣𣈆于寳議撰晋史以為冝准左丘明其臣¶
下委曲仍為譜注于時議者莫不宗之故前史¶
之𫠦未安後史之𫠦冝革是用敢同有識爰立¶
茲篇庻世之作者覩其利害如謂不然請俟來¶
哲¶
　　　本紀第四¶
昔汲冢竹書是曰紀年吕氏春秋肇立紀號盖¶
紀者綱紀庶品網羅萬物考篇目之大者其莫¶
過扵此乎及司馬遷之著史記也又列天子行¶
<pb:KR2o0001_SBCK_002-5b>¶
事以本紀名篇後世因之守而勿失譬夫行夏¶
時之正朔服孔門之教義者雖地遷陵谷時變¶
質文而此道常行終莫之能易也然遷之以天¶
子為本紀諸侯為世家斯誠讜矣但區域旣定¶
而疆理不分遂令後之學者罕詳其義按姬自¶
后稷至扵西伯嬴自伯翳至扵莊王爵乃諸侯¶
而名𨽻本紀若以西伯莊王以上别作周秦世¶
家持殷紂以對武王㧞秦繆以承周赧使帝王¶
傳授昭然有别豈不善乎必以西伯以前其事¶
<pb:KR2o0001_SBCK_002-6a>¶
簡約别加一目不足成篇則伯翳之至莊王其¶
書先成一卷而不共世家等列輒與本紀同編¶
此尤可恠也項羽僣盗而死未得成君求之扵¶
古則齊無知衛州吁之𩔖也安得諱其名字呼¶
之曰王者乎春秋吳楚僣擬書如列國假使羽¶
&KR0060;帝名正可抑同羣盗况其名曰西楚號止霸¶
王者乎霸王者即當時諸侯諸侯而稱本紀求¶
名責實再三乖繆盖紀之為體猶春秋之經繋¶
日月以成歳時書君上以顯國統曹武雖曰人¶
<pb:KR2o0001_SBCK_002-6b>¶
臣實同王者以未登帝位國不建元陳志權假¶
漢年編作魏紀亦猶兩漢書首列秦莽之正朔¶
也後來作者宜准扵斯而陸機晉書列紀三祖¶
直序其事竟不編年年旣不編何紀之有夫位¶
終北面一㮣人臣儻追加大號止入傳阼是以¶
弘嗣其史不紀孫和緬求故實非無往例逮伯¶
起之次魏乃編景穆扵本紀以戾國虚謚間厠¶
武昭&KR0082;使百世之中若為魚貫又紀者旣以編¶
年為主唯敘天子一人有大事可書者則見之¶
<pb:KR2o0001_SBCK_002-7a>¶
扵年月其書事委曲付之列傳此其義也如近¶
代述者魏著作李安平之徒其撰魏齊二史(魏/彦)¶
(淵撰後魏書李/百藥撰北齊書)扵諸帝篇&KR0137;雜載臣下&KR0137;兼言¶
他事巨細畢書洪纎備錄(如彦淵帝紀載沙苑/之捷百藥帝紀述淮)¶
(南之敗/是也)全為傳體有異紀文迷而不悟無乃太¶
甚世之讀者幸為詳焉¶
　　　世家第五¶
自有王者便置諸侯列以五等䟽為萬國周之¶
東遷王室大壞扵是禮樂征伐自諸侯出迄乎¶
<pb:KR2o0001_SBCK_002-7b>¶
秦世分為七雄司馬遷之記諸國也其編次之¶
體與本紀不殊盖&KR0082;抑彼諸侯異乎天子故假¶
以他稱名為世家其為義也豈不以開國承家¶
世代相續至扵陳勝起自群盗稱王六月而死¶
子孫不嗣社稷靡聞無世可傳無家可宅而以¶
世家為稱豈當然乎夫史之篇目皆遷𫠦創豈¶
以自我作古而名實無凖且諸侯大夫家國本¶
别三晉之與田氏自未為君而前齒列陪臣屈¶
身藩后而前後一統俱歸世家使君臣相雜升¶
<pb:KR2o0001_SBCK_002-8a>¶
降失序何以責季孫之八佾舞庭管氏之三歸¶
反坫又列號東帝抗衡西秦地方千里髙視六¶
國而没其本&KR0197;唯以田完制名(謂田完/世家也)求之人¶
情孰謂其可當漢氏之有天下也其諸侯與古¶
不同夫古者諸侯皆即位建元專制一國綿綿¶
𤓰瓞卜世長乆至扵漢代則不然其宗子稱王¶
者皆受制亰邑自同州郡異姓封侯者必從官¶
天朝不臨方域&KR0137;傳國唯止一身&KR0137;襲爵才經¶
&KR0190;世雖名班爵胙土而禮異人君必編為世家¶
<pb:KR2o0001_SBCK_002-8b>¶
實同列傳而馬遷强加别錄以𩔖相從雖得畫¶
一之冝詎識隨時之義盖班漢知其若是𨤲革¶
前非至如蕭曹茅圡之封荆楚葭莩之屬並一¶
槩稱傳無復世家事𫝑當然非矯枉也自茲已¶
降年將四百及魏有中夏而楊益不賔終亦受¶
屈中朝見稱偽主為史者必題之以紀則上通¶
帝王牓之以傳則下同臣妾梁主𠡠撰通史定¶
為吳蜀世家持彼僣君比諸列國去太去甚其¶
得折中之䂓乎次有子顯齊書北編魏虜牛弘¶
<pb:KR2o0001_SBCK_002-9a>¶
周史南記蕭詧考其傳體宜曰世家但今古著¶
書通無此稱用使馬遷之册湮没不行班固之¶
名相傳靡易者矣¶
　　　列傳第六¶
夫紀傳之興肇扵史漢盖紀者編年也傳者列¶
事也編年者曆帝王之歳月猶春秋之經列事¶
者錄人臣之行狀猶春秋之傳春秋則傳以觧¶
經史漢則傳以釋紀尋茲例草創始自子長而¶
朴略猶存區分未盡如項王立傳而以本紀為¶
<pb:KR2o0001_SBCK_002-9b>¶
名非唯羽之僣盗不可同扵天子且推其序皆¶
作傳言求謂之紀不可得也&KR0137;曰遷紀不可得¶
也&KR0137;曰遷紀五帝夏殷亦皆列事而已子曽不¶
之恠何獨&KR0057;扵項紀㦲對曰不然夫五帝之與¶
殷夏也正朔相承子孫逓及雖無年可著紀亦¶
何傷如項羽者事起秦餘身終漢始殊夏氏之¶
后羿似皇帝之蚩&KR0057;譬諸閠位容可列紀方之¶
駢胟難以成編且夏殷之紀不引他事夷齊諫¶
周實當紂日而扸為列傳不入殷篇項紀則上¶
<pb:KR2o0001_SBCK_002-10a>¶
下同載君臣交雜紀名傳體𫠦以成媸夫傳紀¶
之不同猶詩賦之有别而後來&KR0071;作亦多𫠦未¶
詳按范曄漢書紀后妃六宫其實傳也而謂之¶
為紀陳夀國志載孫劉二帝其實紀也而呼之¶
曰傳考&KR0190;家之𫠦作其未逹紀傳之情乎苟上¶
智猶且若斯則中庸故可知矣又傳之為體大¶
抵相同而述者多方有時而異耳如二人行事¶
首尾相隨則有一傳兼書包括令盡若陳餘張¶
耳合體成篇陳勝吳廣相叅並錄是也亦有事¶
<pb:KR2o0001_SBCK_002-10b>¶
跡雖寡名行可崇&KR0009;在他篇為其摽冠若啇山¶
四皓事列王陽之首廬江毛義名在劉平之上¶
是也自兹已後史氏相承述作雖多斯道多廢¶
其同扵古者惟有附出而已尋附出之為義攀¶
列傳以垂名若紀季之入齊顓臾之事魯皆附¶
庸自託得厠扵朋流然世之求名者咸以附出¶
為小盖以其因人成事不足稱多故也竊以書¶
名竹素豈限詳略但問其事竟如何耳借如邵¶
平紀信沮授陳容或運一異謀𣗳一竒節並能¶
<pb:KR2o0001_SBCK_002-11a>¶
傳之不朽人到于今稱之豈假編名作傳然後¶
播其遺烈也嗟乎自班馬以來𫉬書扵國史者¶
多矣其間則有生無令問𣦸無遺跡用使㳺談¶
者靡徴其事講習者罕記其名而虚班史傳妄¶
占篇目若斯人者可勝紀㦲古人以没而不杇¶
為難盖為此也¶
<pb:KR2o0001_SBCK_002-11b>¶
¶
史通卷第二¶
