# -*- mode: mandoku-view -*-
#+TITLE: 史通
#+DATE: 2015-09-23 10:09:15
#+PROPERTY: JUAN 22


二(總十四條/)¶
夫人識有不燭神有不明則真偽莫分邪正靡¶别昔人
有以髮繞灸誤其國君者有置毒於胙¶誣其太子者夫
髮經炎炭必致焚灼毒味經¶時無復殺害而行之者偽
成其事受之者信以¶為然故使見咎一時取怨千載夫
<pb:KR2o0001_WYG_020-1b>
史傳叙事亦<md:KR2o0001_SBCK_020-1b>¶多如此其有道理難憑欺誣可見如古來
學者¶莫覺其非葢往往有焉今聊舉一二加以駁難¶列
之如左¶(其一條/)
史記本紀曰瞽叟使舜穿井為匿空旁出瞽叟¶與象共
下土實井瞽叟象喜以舜為巳死象乃¶止舜宮¶
難曰夫杳㝠不測變化無恒兵革所不能傷網¶羅所不
能制若左慈易質為羊劉根竄引入壁¶是也時無可移
禍有必至雖大聖所不能免若<md:KR2o0001_SBCK_020-2a>¶姬伯拘於羑里孔父厄
<pb:KR2o0001_WYG_020-2a>
於陳蔡是也然俗之愚¶者皆謂彼幻化是為聖人豈知
聖人智周萬物¶才兼百行若斯而已與夫方内之士有
何異哉¶如史記云重華入於井中匿空出去此則其意¶
以舜是左慈劉根之類非姬伯孔父之徒苟識¶事如斯
難以語夫聖道矣且按太史公黄帝堯¶舜軼事時時見
於他說余擇其言尤雅者著為¶本紀書首若如向之所
述豈可謂之雅邪¶(其二條/)
又史記滑稽傳孫叔敖為楚相楚王以霸病死<md:KR2o0001_SBCK_020-2b>¶居數年
<pb:KR2o0001_WYG_020-2b>
其子窮困負薪優孟即為孫叔敖衣冠¶抵掌談語嵗餘
像孫叔敖楚王及左右不能别¶也莊王置酒優孟為夀
王大驚以為孫叔敖復¶生欲以為相¶
難曰葢語有之人心不同有如其面故窳隆異¶等修短
殊姿皆稟之自然得諸造化非由倣傚¶俾有遷革如優
孟之象孫叔敖也衣冠談說容¶或亂真眉目口鼻如何
取類而楚王與其左右¶曾無疑惑者邪昔陳隼既亡累
年而活秦諜從<md:KR2o0001_SBCK_020-3a>¶縊六日而蘇遂使竹帛顯書今古稱怪
<pb:KR2o0001_WYG_020-3a>
況叔敖¶之没時日已久楚王必謂其復生也先當詰其¶
枯骸再肉所由闔棺重開所以豈有片言不接¶一見無
疑遽欲加以寵榮復其禄位此乃類夢¶中行事豈人倫
所為者哉¶(其三條/)
又史記田敬仲世家曰田常成子以大斗出貸¶以小斗
收齊人歌之曰嫗乎采芑歸乎田成子¶
難曰夫人既從物故然後加以易名田常見存¶而遽呼
以諡此之不實明然可知又按左氏傳<md:KR2o0001_SBCK_020-3b>¶石碏曰陳桓公
<pb:KR2o0001_WYG_020-3b>
方有寵於王論語陳司敗問孔¶子昭公知禮乎史記家
令說太上皇曰髙祖雖¶子人主也諸如此說其例皆同
然而事由過誤¶易為筆削若田氏世家之論成子也乃
結以韻¶語簒成歌詞欲加刋正無可釐革故獨舉其失¶
以為標冠云¶(其四條/)
又史記仲尼弟子列傳曰孔子既没有若狀似¶孔子弟
子相與共立為師事之如夫子他日弟¶子進問曰昔夫
子甞行使弟子持雨具已而果<md:KR2o0001_SBCK_020-4a>¶雨商瞿長無子母為取
<pb:KR2o0001_WYG_020-4a>
家孔子曰瞿年四十後¶當有五丈夫子已而果然敢問
夫子何以知之¶有若嘿然無應弟子起曰有若避此非
子之坐¶也¶
難曰孔門弟子七十二人柴愚參魯宰言游¶學師商可
方回賜非類此並聖人品藻優劣已詳¶門徒商搉臧否
又定如有若者名不𨽻於四科¶譽無偕於十哲逮尼父
既没方取為師以不答¶所問始令避坐同稱達者何見
事之晚乎且退<md:KR2o0001_SBCK_020-4b>¶老西河取疑夫子猶使喪明致罰投杖
<pb:KR2o0001_WYG_020-4b>
謝愆何¶肯公然自欺詐相䇿奉此乃童兒相戲非復長¶
老所為觀孟軻著書首陳此說馬遷裁史仍習¶其言得
自委巷曾無先覺悲夫¶(其五條/)
又史記漢書皆曰上自雒陽南宮從複道望見¶諸將往
往相與坐沙中語上曰此何語留侯曰¶陛下所封皆故
人親愛所誅皆平生讎怨此屬¶畏誅故相聚謀反爾上
乃憂曰為之奈何留侯¶曰上平生所憎誰最甚者上曰
雍齒留侯曰今<md:KR2o0001_SBCK_020-5a>¶先封雍齒以示羣臣羣臣見雍齒封則
<pb:KR2o0001_WYG_020-5a>
人人自¶堅矣於是上置酒封雍齒為侯
難曰夫公家之¶事知無不為見無禮於君如鷹鸇之逐
鳥雀按¶子房之少也傾家結客為韓報仇此則忠義素
彰¶名節甚著其事漢也何為屬羣小聚謀將犯其¶君遂
嘿然杜口俟問方對倘若髙祖不問竟欲¶無言者邪且
將而必誅罪在不測如諸將屯聚圖¶為禍亂密言臺上
猶懼覺知羣議沙中何無避¶忌為國之道必不如斯然
則張良慮反側不安<md:KR2o0001_SBCK_020-5b>¶雍齒以嫌疑受爵葢當時實有其
<pb:KR2o0001_WYG_020-5b>
事也如複道¶之望坐沙而語是說者敷演妄益其端耳¶
(其六條/)
又東觀漢記曰赤眉降後積甲與熊耳山齊(云云/)¶
難曰按盆子既亡棄甲誠衆必與山比峻則未¶之有也
昔太誓云前徒倒戈血流漂杵孔安國¶曰葢言之甚也
如積甲與熊耳山齊者抑亦血¶流漂杵之徒歟¶(其七條/)
又東觀漢記曰郭伋為并州牧行部到西河美¶稷有童
兒數百各騎竹馬於道次迎拜伋問兒<md:KR2o0001_SBCK_020-6a>¶曹何自逺來對
<pb:KR2o0001_WYG_020-6a>
曰聞使君始到喜故奉迎伋辭謝¶之事訖諸兒送至郭
外問使者何日當還伋使别¶駕計日告之既還先期一
日伋為違信止於野亭¶須期乃入¶
難曰葢此事不可信者三焉按漢時方伯儀比諸¶侯其
行也前驅竟野(竟一/作蔽)後乘塞路鼓吹沸喧旌棨填¶咽彼
草萊稚子齠齓童兒非唯羞赧不見亦自驚¶惶失據安
能犯騶駕凌襜帷首觸威嚴自陳襟抱¶其不可信一也
又方伯按部舉州振肅至於墨紱<md:KR2o0001_SBCK_020-6b>¶長吏黄綬羣官率彼
<pb:KR2o0001_WYG_020-6b>
吏人顒然佇候兼復掃除逆¶旅行李有程嚴備供具憩
息有所如棄而不就居¶止無常必公私闕擬客主俱窘
凡為良二千石固¶當知人所苦安得輕赴數童之期坐
失百城之望¶其不可信二也夫以晉陽無竹古今共知
假有傳¶檄他方葢亦事同大夏訪諸商賈不可多得況
在¶童孺彌復難求羣戲而乘如何克辦其不可信三¶也
凡說此事總有三科搉而論之了無一實異哉¶(其八條/)
又魏志注語林曰匈奴遣使人來朝太祖令崔<md:KR2o0001_SBCK_020-7a>¶琰在座
<pb:KR2o0001_WYG_020-7a>
而已握刀侍立既而使人問匈奴使者¶曰曹公何如對
曰曹公美則美矣而侍立者非¶人臣之相太祖乃追殺
使者(云¶云/)
難曰昔孟陽卧牀詐稱齊后紀信乘纛矯號漢¶王或主
遘屯䝉或朝罹兵革故權以取濟事非¶獲已如崔琰本
無此急何得以臣代君者哉且¶凡稱人君皆慎其舉措
況魏武經綸霸業南面¶受朝而使臣居君座君處臣位
將何以使萬國¶具瞻百寮僉矚也又漢代之於匈奴其
<pb:KR2o0001_WYG_020-7b>
為綏撫<md:KR2o0001_SBCK_020-7b>¶勤矣雖復賂以金帛結以親姻猶恐虺毒不悛
狼¶心易擾如輒殺其使者不顯罪名復何以懐四¶夷於
外蕃建五利於中國且曹公必以所為過¶失懼招物議
故誅彼行人將以杜兹謗口而言¶同綸綍聲遍寰區欲
葢而彰止益其辱雖愚暗¶之主猶所不為況英略之君
豈其若是夫芻蕘¶鄙說閭巷讇言諸如此書通無擊難
而裴引語¶林斯事編入魏史注中持彼虚詞亂兹實録
故¶特申掎摭辨其疑誤者焉(葢曹公多詐好立詭謀<md:KR2o0001_SBCK_020-8a>¶流/俗相欺遂為此說¶  其九)
<pb:KR2o0001_WYG_020-8a>
(條/)
又魏世諸小書皆云文鴦侍講殿瓦皆飛(云云/)¶
難曰案漢書云項王叱咤慴伏千人然則呼聲¶之極大
者不過使人披靡而已尋文鴦武勇逺¶慚項籍況侍君
側固當屏氣徐言安能使檐瓦皆¶飛有踰武安鳴鼓且
瓦既飄隕則人必震驚而¶魏帝與其羣臣焉得巋然無
害也¶(其十條/)
又晉陽秋曰胡質為荆州刺史子威自京師省¶之見父
<pb:KR2o0001_WYG_020-8b>
十餘日告歸質賜絹一疋為路粮威曰<md:KR2o0001_SBCK_020-8b>¶大人清髙不審
於何得此絹質曰是吾俸禄之¶餘¶
難曰古人謂方牧為二千石者以其禄有二千¶石故也
名以定體貴實甚焉設使亷如伯夷介¶若黔敖茍居此
職終不患於貧餒者如胡威之¶别其父也一縑之財猶
且發問則千石之俸其費¶安施料以牙籌推以食箸察
其厚薄知不然矣¶或曰觀諸史所載兹流非一(如張湛/為蜀郡)
(乗折轅車吳隠之為廣/川貨犬待¶客並其類也)必以多為證則足可無疑然人
<pb:KR2o0001_WYG_020-9a>
自有<md:KR2o0001_SBCK_020-9a>¶身安弊緼口甘麄糲而多藏鏹帛無所散用者¶故
公孫𢎞位至三公而卧布被食脫粟飯汲黯¶所謂齊人
多詐者是也安知胡威之徒其儉亦¶皆如此而史臣不
詳厥理直謂清白當然繆矣哉¶(其十一條/)
又新晉書阮籍傳曰籍至孝母終正與人圍碁¶對者求
止籍留與決既而飲酒二斗舉聲一號¶吐血數升及葬
食一蒸㹠飲酒二斗然後臨穴¶直言窮矣舉聲一號因
復吐血數升毁瘠骨立¶殆致滅性<md:KR2o0001_SBCK_020-9b>¶
<pb:KR2o0001_WYG_020-9b>
難曰夫人才雖下愚識惟不肖始亡天屬必致¶其哀但
以苴絰未㡬悲荒遽輟如謂本無戚容¶則未之有也況
嗣宗當聖善將没閔凶所鍾合¶門惶恐舉族悲咤居里
巷者猶停舂相之音在¶鄰伍者尚申匍匐之救而為其
子者方對局求¶決舉杯酣觴但當此際曾無感惻則心
同木石¶志如梟獍者安有既臨泉穴始知摧慟者乎求¶
諸人情事必不爾又孝子之喪親也朝夕孺慕¶鹽酪不
甞斯可至於癯瘠矣如甘㫖在念則觔<md:KR2o0001_SBCK_020-10a>¶肉内寛醉飽自
<pb:KR2o0001_WYG_020-10a>
支(一作/得)則肌膚外博況乎溺情㹠酒¶不改平素雖復時
一嘔慟豈能柴毁骨立乎葢¶彼阮生者不修名教居喪
過失而說者遂言其¶無禮如彼人以其志操尤異才識
甚髙而談者¶遂言其至性如此惟毁及譽皆無取焉¶(其/十)
(二條/)
又新晉書王祥傳曰祥漢末遭亂扶母攜弟覽¶避地廬
江隠居三十餘年不應州郡之命母終¶徐州刺史呂䖍
檄為别駕年垂耳順覽勸之乃¶應召于時冦賊充斥祥
<pb:KR2o0001_WYG_020-10b>
率勵兵士頻討破之時<md:KR2o0001_SBCK_020-10b>¶人歌曰海沂之康實賴王祥年
八十五太始五¶年薨¶
難曰祥為徐州别駕冦盜充斥固是漢建安中¶徐州未
清時事耳有魏受命凡三十五年上去¶徐州冦賊充斥
下至晉太始五年當六十年已¶上矣祥於建安中已垂
耳順更加六十載至¶晉太始五年薨則當年一百二十
嵗矣而史云¶年八十五薨者何也如必以終時實年八
十五¶則為徐州别駕止可年二十五六矣又云其未<md:KR2o0001_SBCK_020-11a>¶從
<pb:KR2o0001_WYG_020-11a>
官已前隠居三十餘載者但其初被檄時止¶年二十五
六自此而往安得復有三十餘年乎¶必謂祥為别駕在
建安後則徐州清晏何得云¶于時冦賊充斥祥率勵兵
士頻討破之乎求其¶前後無一符㑹也¶(其十三條/)
凡所駁難具列如右葢精五經者討羣儒之别¶義練三
史者徵諸子之異聞加以探賾索隠然¶後辨其紕繆如
向之諸史所載則不然何者其¶叙事也唯記一途直論
一理而矛盾自顯表裏<md:KR2o0001_SBCK_020-11b>¶相乖非復抵捂直成狂惑者爾
<pb:KR2o0001_WYG_020-11b>
尋兹失所起良¶由作者情多忽略識惟愚滯或採彼流
言不加¶銓擇或傳諸繆說即從編次用使真偽混淆是¶
非參錯葢語曰君子可欺不可罔至如邪說害¶正虚詞
損實小人以為信爾君子知其不然語¶曰盡信書不如
無書葢為此也夫書彼竹帛事非¶容易凡為國史可不
慎諸¶(其十四條/)
　　　忤時第十三¶
孝和皇帝時韋武弄權母媪預政凡有附麗之<md:KR2o0001_SBCK_020-12a>¶者起家
<pb:KR2o0001_WYG_020-12a>
而綰朱紫予以無所傅㑹取擯當時一¶為中允四載不
遷㑹天子還京師朝廷願從者衆予求番¶次在大駕後
發因逗留不去守司東都杜門却¶掃凡經三載或有譖
予躬為史臣不書國事而¶取樂丘園私自著述者由是
驛召至京令専執¶史筆于時小人道長綱紀日壊仕於
其間忽忽¶不樂遂與監修國史蕭至忠等諸官書求退
曰¶僕幼聞詩禮長涉藝文至於史傳之言尤所耽¶恱尋
夫左史右史是曰春秋尚書素王素臣斯<md:KR2o0001_SBCK_020-12b>¶稱微婉志晦
<pb:KR2o0001_WYG_020-12b>
兩京三國班謝陳習闡其謩中朝¶江左王陸干孫紀其
厯劉石僭號方䇿委於和¶張宋齊應録惇史歸於蕭沈
亦有汲冢古篆禹¶穴殘編孟堅所亡葛洪刋其雜記休
文所缺荀¶綽裁其拾遺凡此諸家其流葢廣莫不賾彼
泉¶藪尋其枝葉原始要終備知之矣若乃劉峻作¶傳自
述長於論才范曄為書盛言矜其賛體斯¶又當仁不讓
庶㡬前哲者焉然自䇿名仕伍待¶罪朝列三為史臣再
入東觀竟不能勒成國典貽<md:KR2o0001_SBCK_020-13a>¶彼後來者何哉靜言思之
<pb:KR2o0001_WYG_020-13a>
其不可有五故也何¶者古之國史皆出自一家如魯漢
之丘明子長¶晉齊之董狐南史咸能立言不朽藏諸名
山未¶聞籍以衆功方云絶筆唯後漢東觀大集羣儒¶著
述無主條章靡立由是伯度譏其不實公理¶以為可焚
張蔡二子紏之於當代傅范兩家媸¶之於後葉今者史
司取士有倍東京人自以為¶荀袁家自稱為政駿毎欲
記一事載一言皆閣¶筆相視含毫不斷故白首可期而
汗青無日其<md:KR2o0001_SBCK_020-13b>¶不可一也前漢郡國計書先上太史副上
<pb:KR2o0001_WYG_020-13b>
丞相¶後漢公卿所撰始集公府乃上蘭臺由是史官¶所
修載事為博爰自近古此道不行史臣編録¶唯自詢採
而左右二史闕注起居衣冠百家罕¶通行狀求風俗於
州郡視聽不該討㳂革於臺¶閣簿籍難見雖使尼父再
出猶且成其管窺況¶僕限以中才安能遂其博物其不
可二也昔董¶狐之書法也以示於朝南史之書弑也執
簡以¶往而近代史局皆通籍禁門深居九重欲人不<md:KR2o0001_SBCK_020-14a>¶見
尋其義者葢由杜彼顔面防諸請謁故也然¶今館中作
<pb:KR2o0001_WYG_020-14a>
者多士如林皆願長喙無聞䶦舌¶儻有五始初成一字
加貶言未絶口而朝野具¶知筆未栖毫而縉紳咸誦夫
孫盛紀實取嫉權¶門王邵直書見讎貴族人之情也能
無畏乎其¶不可三也古者刋定一史纂成一家體統各
殊¶指歸咸别夫尚書之教也以疏通知逺為主春¶秋之
義也以懲惡勸善為先史記則退處士而¶進奸雄漢書
則抑忠臣而飾主闕斯並曩時得<md:KR2o0001_SBCK_020-14b>¶失之例良史是非之
準作者言之詳矣頃史官¶注記多取稟監修楊令公則
<pb:KR2o0001_WYG_020-14b>
云必須直詞宗尚¶書則云宜多隠惡十羊九牧其令難
行一國三¶公適從何在其不可四也切以史置監修雖
古¶無式尋其名號可得而言夫言監者葢總領之¶義耳
如創紀編年則年有斷限草傳叙事則事有¶豐約或可
略而不略或應書而不書此刋削之¶失例也屬詞比事
勞逸宜均揮鈆奮墨勤惰須等¶某表某篇付之此職某
傳某志歸之彼官此銓<md:KR2o0001_SBCK_020-15a>¶配之理也斯並宜明立科條審
定區域儻人思¶自勉則書可立成今監之者既不指授
<pb:KR2o0001_WYG_020-15a>
修之者¶又無遵奉用使爭學茍且務相推避坐變炎涼¶
徒延嵗月其不可五也凡此不可其流實多一¶言以蔽
三隅自反而時談物議安得笑僕編次¶無聞者哉比者
伏見明公每汲汲於勸誘勤勤¶於課責或云墳籍事重
努力用心或云嵗序已¶淹何時輟手切以網維不舉而
督課徒勤雖威¶以刺骨之刑勗以懸金之賞終不可得
也語曰<md:KR2o0001_SBCK_020-15b>¶陳力就列不能者止所以比者布懐知已歴詆¶
羣公屢辭載筆之官願罷記言之職者正為此¶爾抑又
<pb:KR2o0001_WYG_020-15b>
有所未諭聊復一二言之比奉髙命令¶𨽻名修史其職
非一如張尚書崔岑二吏部鄭¶太常等既迫以吏道不
可拘之史任以僕曹務¶多閒勒令専知下筆夫以惟寂
惟寞乃使記事¶記言茍如其例則栁常侍劉祕監徐禮
部等並¶門可張羅府無堆案何事置之度外而使各無¶
羈束乎必謂諸賢載削非其所長以僕鎗鎗佼<md:KR2o0001_SBCK_020-16a>¶佼故推
為首最就如斯理亦有其說何者僕少¶小從仕早躡通
班當皇上初臨萬邦未親庶務¶而以守兹介直不附奸
<pb:KR2o0001_WYG_020-16a>
臣遂使官若土牛棄同¶芻狗逮鑾輿西幸百寮畢從自
惟官曹務簡求¶以留後居臺常謂朝廷不知國家於我
已矣豈¶謂一旦忽承恩㫖州司臨門使者結轍既而驅¶
駟馬入函關排千門謁天子引賈生於宣室雖¶歎其才
召季布於河東反增其愧明公既位居¶端揆望重台衡
飛沈屬其顧盼榮辱由其俛仰<md:KR2o0001_SBCK_020-16b>¶曾不上祈宸極申之以
寵光僉議搢紳縻我以¶好爵其相見也直云史筆闕書
為日已久石渠¶掃第思子為勞今之仰追唯此而已抑
<pb:KR2o0001_WYG_020-16b>
明公足¶下獨不聞劉炫蜀王之說乎昔劉炫仕隋為蜀¶
王侍讀尚書牛𢎞甞問之曰君王遇子其禮如¶何曰相
期髙於周孔見待下於奴僕𢎞不悟其¶言請聞其義炫
曰吾王每有所疑必先見訪是¶相期髙於周孔酒食左
右皆饜而我餘&KR0267;不霑¶是見待下於奴僕也僕亦竊不
自揆輒敢方於<md:KR2o0001_SBCK_020-17a>¶鄙宗何者求史才則千里降追語宦途
則十年¶不進意者得非相期髙於班馬見待下於兵卒¶
乎又人之品藻貴識其性明公視僕於名利何¶如哉當
<pb:KR2o0001_WYG_020-17a>
其坐嘯洛城非隠非吏惟以守愚自得寧¶以充詘攖心
但今者黽勉從事攣拘就役朝廷¶厚用其才竟不薄加
其禮求諸隗始其義安施¶儻使士有澹雅若嚴君平清
亷如段干木與僕¶易地而處亦將彈鋏告勞積薪為恨
況僕未能¶免俗能不蔕芥於心者乎當今朝號得人國
稱<md:KR2o0001_SBCK_020-17b>¶多士蓬山之下良直差肩芸閤之中英竒接武¶僕既
功虧刻鵠筆未獲麟徒殫太官之膳虚索¶長安之米乞
已本職還其舊居多謝簡書請避¶賢路唯明公足下哀
<pb:KR2o0001_WYG_020-17b>
而許之至忠得書大慚無¶以酬答又惜其才不許解史
任而宗楚客崔湜¶鄭愔等皆惡聞其短共讎嫉之俄而
蕭宗等相¶次伏誅然後獲免於難¶
　
　
　
　
　史通卷二十
