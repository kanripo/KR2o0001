# -*- mode: mandoku-view -*-
#+TITLE: 史通
#+DATE: 2015-09-23 10:09:15
#+PROPERTY: JUAN 9

¶¶
　　　覈才第三十一¶
夫史才之難其難甚矣晉令云國史之任委之¶著作每
著作郎初至必撰名臣傳一人斯盖察¶其所由茍非其
才則不可叨居史任歴觀古之¶作者若蔡邕劉峻徐陵
劉炫之徒各自謂長¶於著書達於史體然觀侏儒一節
<pb:KR2o0001_WYG_009-1b>
而他事可知按<md:KR2o0001_SBCK_009-1b>¶伯喈於方朔上書謂宜廣班氏天文志
夫天文¶之於漢史實附贅之尤甚者也必欲申以掎摭¶
但當鋤而去之安可仍其過失而益其蕪累亦¶奚異觀
河傾之患而不遏以隄防方欲疏而導¶之用速懐襄之
害述史如此将非練達者歟孝¶標持論析理誠為絶倫
而自敘一篇過為煩碎¶山西一志直論文章諒難以偶
跡遷固比肩陳¶范者也孝穆在齊有志於梁史及還江
左而書¶竟不成嗟乎以徐公文體而施諸史傳亦猶㶚<md:KR2o0001_SBCK_009-2a>¶
<pb:KR2o0001_WYG_009-2a>
上兒戲異乎真将軍幸而量力不為可謂自卜¶者審矣
光伯以洪儒碩學而迍邅不遇觀其鋭情¶自敘欲以垂
示将來而言皆淺俗理無要害豈¶所謂誦詩三百雖多
亦奚以為者乎昔尼父有¶言文勝質則史盖史者當時
之文也然朴散淳¶銷時移世異文之與史皎然異轍故
以張衡之¶文而不嫺於史以陳壽之史而不習於文其
有¶賦述兩都詩裁八詠而能編次漢冊勒成宋典¶若斯
人者其流幾何是以略觀近代有齒跡文<md:KR2o0001_SBCK_009-2b>¶章而兼修史
<pb:KR2o0001_WYG_009-2b>
傳其為式也羅含謝客宛為歌頌¶之文蕭繹江淹直成
銘贊之序温子昇尤工複¶語(工一/作喜)盧思道雅好麗詞江
總猖獗以沉迷庾信輕¶薄而流宕此其大較也然向之
數子所撰者盖¶不過偏記雜說小卷短書而已猶且乖
濫踳駁¶一至於斯而況責之以刋勒一家彌綸一代使¶
其始末圓備表裏無咎盖亦難矣但自世重文¶藻詞宗
麗淫於是沮誦失路靈均當軸每西省¶虚職東觀佇才
凡所拜授必推文士遂使握管<md:KR2o0001_SBCK_009-3a>¶懐鈆多無銓綜之職連
<pb:KR2o0001_WYG_009-3a>
章累牘罕逢㣲婉之言¶而舉俗共以為能當時莫之敢
侮假令其間有術¶同彪嶠才若班荀懐獨見之明負不
刋之業而¶皆取窘於流俗見嗤於朋黨遂乃哺糟歠醨
俯¶同妄作被褐懐玉無由自陳此管仲所謂用君¶子而
以小人參之害覇之道者也昔傳𤣥有觀孟¶堅漢書實
命代竒作及與陳宗尹敏杜撫馬嚴¶&KR0103;中興紀傳其文
曾不足觀豈拘於時乎不然¶何不類之甚者也是後劉
珍朱穆盧植楊彪之<md:KR2o0001_SBCK_009-3b>¶徒又繼而成之豈亦各拘於時而
<pb:KR2o0001_WYG_009-3b>
不得自盡乎¶何其益陋也嗟乎拘時之患其來尚矣斯
則自¶古之所歎豈獨當今者哉¶
　　　序傳第三十二¶
盖作者自敘其流出於中古乎按屈原離騷經其¶首章
上陳氏族下列祖考先述厥生次顯名字¶自叙發跡實
基於此降及司馬相如始以自敘¶為傳然其所敘者但
記自少及長立身行事而¶已逮於祖先所出則蔑爾無
聞至馬遷又徵三<md:KR2o0001_SBCK_009-4a>¶閭之故事倣文園之近作模楷二家
<pb:KR2o0001_WYG_009-4a>
勒成一卷¶於是揚雄遵其舊轍班固酌其餘波自敘之
篇¶實煩於代雖屬辭有異而兹體無易尋馬遷史¶記上
自軒轅下窮漢武疆宇修闊道路綿長故¶其自敘始於
氏出重黎終於身為太史雖上下¶馳騁終不越史記之
年班固漢書止敘西京二¶百年事耳其自敘也則逺徵
令尹起楚文王之¶世近錄賓戲當漢明帝之朝苞括所
及踰於本¶書逺矣而後來敘傳非止一家競學孟堅從
風<md:KR2o0001_SBCK_009-4b>¶而靡施於家牒猶或可通列於國史每見其失¶者矣
<pb:KR2o0001_WYG_009-4b>
然自敘之為義也茍能隠已之短稱其所¶長斯言不謬
即為實錄而相如自序及記其客¶逰臨卭竊妻卓氏以
春秋所諱持為美談雖事¶或非虚而理無可取載之於
傳不其愧乎又王¶充論衡之自紀也述其父祖不肖為
州閭所鄙¶而已荅以瞽頑舜神鯀惡禹聖夫自敘而言
家¶世固當以揚名顯親為主茍無其人闕之可也¶至若
盛矜於已而厚辱其先此何異證父攘羊<md:KR2o0001_SBCK_009-5a>¶學子名母必
責以名敎實三千之罪人也夫自¶媒自衒士女之醜行
<pb:KR2o0001_WYG_009-5a>
然則人莫我知君子所耻¶按孔氏論語有云十室之邑
必有忠信不如丘¶之好學也又曰吾日三省吾身為人
謀而不忠¶乎與朋友交而不信乎又曰文王既沒文不
在¶兹乎又曰昔者吾友嘗從事於斯矣則聖達立¶言也
時亦揚露巳才或託諷以見其情或選辭以顯其跡(選/一)
(作/巽)¶終不盱衡自伐攘袂公言且命諸門¶人各言爾志由
也不讓見嗤無禮歴觀揚雄已<md:KR2o0001_SBCK_009-5b>¶降其自敘也始以誇尚
為宗至魏文帝傅𤣥陶¶梅葛洪之徒則又踰於此者矣
<pb:KR2o0001_WYG_009-5b>
何則身兼片善¶行有㣲能皆剖析具言一二必載豈所
謂憲章¶前聖謙以自牧者歟又近古人倫喜稱閥閱其¶
蓽門寒族百代無聞而騂角挺生一朝暴貴無¶不追述
本系妄承先哲至若儀父振鐸並為曹¶氏之初淳維李
陵俱稱拓㧞之始河南馬祖遷¶彪之說不同吳興沈先
約炯之言有異斯皆不¶因真律無假寧楹直據經史自
成矛盾則知楊<md:KR2o0001_SBCK_009-6a>¶姓之寓西蜀班門之雄朔野或胄纂伯
僑或家¶傳熊繹恐自我作古失之彌逺者矣盖諂祭非
<pb:KR2o0001_WYG_009-6a>
鬼神所不歆致敬他親人斯悖徳凡為敘傳宜¶詳此理
不知則闕亦何傷乎¶
　　　煩省第三十三¶
昔荀卿有云錄遠略近則知史之詳略不均其¶為患者
乆矣及干令昇史議(干寳字令/昇晉人)歴詆諸家¶而獨歸美左
傳云邱明能以三十卷之約括囊¶二百四十年之事靡
有孑遺斯盖立言之髙標<md:KR2o0001_SBCK_009-6b>¶著作之良模也又張世偉著
班馬優劣論¶云(張輔字世/偉晉人)遷敘三千年事五十萬言固
<pb:KR2o0001_WYG_009-6b>
敘二百四十年¶事八十萬言是班不如馬也然則自古
論史之¶煩省者咸以左氏為得史公為次孟堅為非自¶
魏晉已還年祚轉促而為其國史亦不減班書¶此則後
來逾煩其失彌甚者矣余以為近史蕪¶累誠則有諸亦
猶古今不同勢使之然也輒求¶其本意略而論之何者
當春秋之時諸侯力爭¶各閉境相拒闗梁不通其有吉
凶大事見知於<md:KR2o0001_SBCK_009-7a>¶他國者或因假道而方聞或以同盟而
始赴茍¶異於是則無得而稱魯史所書實用此道至如
<pb:KR2o0001_WYG_009-7a>
秦¶燕之據有西北楚越之大啟東南地僻界於諸¶戎人
罕通於上國故載其行事多有闕如且其¶書自宣成已
前三紀而成一卷至昭襄已下數¶年而占一篇是知國
阻隔者記載不詳年淺近¶者&KR0103;錄多備(杜預釋例云文/公已上書日者)
(二百四十九宣公已下亦俱六公書日¶者四百三十二/計年數略同而日數加備¶此亦乆逺遺落不與近同也)
(是則儒者注/書已見之矣)此邱明隨聞見而成傳何有故為簡約者
哉<md:KR2o0001_SBCK_009-7b>¶及漢氏之有天下也普天率土無思不服會計¶之吏
嵗奏於闕廷輶軒之使月馳於郡國作者¶居於京兆府
<pb:KR2o0001_WYG_009-7b>
徵事於四方用使夷夏必聞逺近¶無隔故漢氏之史所
以倍増於春秋也降及東¶京作者彌衆至如名邦大都
地富才良髙門甲¶族世多髦俊邑老鄉賢競為别錄家
牒宗譜各¶成私傳於是筆削所採聞見益多此中興之
史¶所以又廣於前漢也夫英賢所出何國而無書¶之則
與日月長懸不書則與煙塵永滅是以謝<md:KR2o0001_SBCK_009-8a>¶承尤悉江左
京洛事缺於三吳陳壽偏委蜀中¶巴梁語詳於二國如
宋齊受命梁陳握紀或地¶比禹貢一州或年方秦氏二
<pb:KR2o0001_WYG_009-8a>
世夫地之褊小年¶之窘迫適使作者採訪易洽巨細無
遺耆舊可¶詢隠諱咸露此小國之史所以不減於大邦
也¶夫論史之煩省但當求其事有妄載若於榛蕪¶言有
闕書傷於簡略斯則可矣必量世事之厚¶薄限篇第以
多少理則不然且必謂邱明為省¶也若介葛辨犧於牛
鳴叔孫志夢於天壓楚人<md:KR2o0001_SBCK_009-8b>¶敎晉以抜斾城者謳華以棄
甲此而畢書豈得¶謂之省邪且必謂漢書為煩也若武
帝乞&KR0308;於¶柏父陳平獻計於天山長沙戲舞以請地楊
<pb:KR2o0001_WYG_009-8b>
僕¶怙寵而移闗此而不錄豈得謂之煩邪由斯而¶言則
史之煩省不中從可知矣又古今有殊澆¶淳不等帝堯
則天稱大書惟一篇周武觀兵孟¶津言成三誓伏犧止
畫八卦文王加以繫辭俱¶為大聖行事若一其豐儉不
類懸隔如斯必以¶古方今持彼喻此如&KR0214;尤黄帝交戰
阪泉施於<md:KR2o0001_SBCK_009-9a>¶春秋則城濮鄢陵之事也有窮簒夏少康中
興¶施於兩漢則王莽光武之事也夫差既滅勾踐¶覇世
施於東晉則桓𤣥宋祖之事也張儀馬錯¶為秦開蜀施
<pb:KR2o0001_WYG_009-9a>
於三國則鄧艾鍾會之事也而往¶之所載其簡如彼後
之所書其審如此若使後¶來同於往世限一槩以成書
將恐學者必詬其¶疎遺尤其率略者矣而議者茍嗤沈
蕭之所記(沈約字休文梁人著宋/¶書蕭衍字子顯著齊書)事倍於孫習(孫盛字/安國晉)
(人著晉書習¶鑿齒/字彦威亦著晉書)華謝之所編(華嶠謝忱/亦著漢史)語煩於班馬
不亦繆乎<md:KR2o0001_SBCK_009-9b>¶故曰論史之煩省者但當求其事有妄載言
有¶闕書斯則可矣必量世事之厚薄限篇第以多¶少理
則不然其斯之謂也
<pb:KR2o0001_WYG_009-9b>
　
　
　
　
　
　
　
　史通卷九¶
<md:KR2o0001_SBCK_010-1a>¶
<pb:KR2o0001_WYG_010-1a>
欽定四庫全書
　史通卷十¶　　　　　　　唐　劉知幾　撰
　　内篇
