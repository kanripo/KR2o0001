# -*- mode: mandoku-view -*-
#+TITLE: 史通
#+DATE: 2015-09-23 10:09:15
#+PROPERTY: JUAN 4

¶
　　　論贊第九¶
春秋左氏傳每有發論假君子以稱之二傳云¶公羊子
榖梁子史記云太史公既而班固曰讚¶荀恱曰論東觀
曰序謝承曰詮陳夀曰評王隱¶曰議何法盛曰述揚雄
曰譔劉昞曰奏袁宏裴<md:KR2o0001_SBCK_004-1b>¶子野自顯姓名皇甫謐葛洪列
<pb:KR2o0001_WYG_004-1b>
其所號史官所¶撰通稱史臣其名萬殊其義一揆必取
便於時¶則總歸論焉夫論者所以辯疑惑釋凝滯若愚
智共¶了固無俟商㩁邱明君子曰者其義實在於斯¶司
馬遷始限以篇終各書一論必理有非要則¶強生其文
史論之煩實萌於此夫擬春秋以成¶史持論尤宜闊略
其有本無疑事輒設論以裁¶之此皆徇筆端茍&KR0247;文彩
嘉辭美句寄諸簡¶册豈知史書之大體載削之指歸者
哉必尋其<md:KR2o0001_SBCK_004-2a>¶得失考其異同子長淡泊無味承祚懦緩不
<pb:KR2o0001_WYG_004-2a>
切¶賢才間出隔世同科孟堅辭惟温雅理多愜當¶其尤
美者有典誥之風翩翩弈弈良可詠也仲¶豫義理雖長
失在繁富自茲以降流宕忘返大¶扺皆華多於實理少
於文鼓其雄辭誇其儷事¶必擇其善者則干寳范曄裴
子野是其最也沈¶約臧榮緒蕭子顯抑其次也孫安國
都無足採¶習鑿齒時有可觀若袁彦伯之務飾𤣥言謝
靈¶運之虚張高論玉巵無當曽何足云王邵志在<md:KR2o0001_SBCK_004-2b>¶簡直
言兼鄙野茍得其理遂忘其文觀過知仁¶斯之謂矣大
<pb:KR2o0001_WYG_004-2b>
唐修晉書作者皆當代詞人逺棄¶史班近宗徐庾夫以
飾彼輕薄之句而編為史¶籍之文無異加粉黛於壯夫
服綺紈於高士者¶矣史之有論也蓋欲事無重出省文
可知如太¶史公曰觀張良貌如美婦人耳項羽重瞳豈
舜¶苗裔此則别加他語以補書中所謂事無重出¶者也
又如班固贊曰萬石君之為父浣衣君子¶非之楊王孫
袒葬賢於秦始皇逺矣此則片言<md:KR2o0001_SBCK_004-3a>¶如約而諸義甚備所
謂省文可知也及後來讚¶語之作多録紀傳之言其有
<pb:KR2o0001_WYG_004-3a>
所異唯加文飾而¶已至於甚者則天子操行具諸紀末
繼以論曰¶接武前修紀論不殊徒為再列馬遷序傳後
歴¶寫諸篇各叙其意既而班固變為詩體號之曰¶述范
曄改彼述名呼之以贊尋述贊為例篇有¶一章事多者
則約之以使少理小者則張之以¶令大名實多爽詳略
不同且欲觀人之善惡史¶之褒貶葢無假於此也然固
之總述合在一篇使<md:KR2o0001_SBCK_004-3b>¶其條貫有序歴然可閱蔚宗後書
實同班氏乃¶各附本事書於卷末篇目相離斷絶失次
<pb:KR2o0001_WYG_004-3b>
而後¶生作者不悟其非如蕭李南北史(蕭子顯/李百藥)大唐¶新
修晉史皆依范書誤本篇終有贊夫每卷立¶論其煩已
多而嗣論以贊為黷彌甚亦有文士¶製碑序終而續以
銘曰釋氏演法義盡而宣以¶偈言茍撰史若斯難與議
夫簡要者矣至若與¶奪乖宜是非失中如班固之深排
賈誼范曄之¶虚美隗囂陳壽謂諸葛不逮管蕭魏收稱
爾朱<md:KR2o0001_SBCK_004-4a>¶可方伊霍或言傷其實或擬非其倫必備加擊¶難
則五車難盡故略陳梗槩一言以蔽之
<pb:KR2o0001_WYG_004-4a>
　　　序例第十¶
孔安國有云序者所以序作者之意也竊以書¶列典謨
詩含比興若不先序其意難以曲得其¶情故每篇有序
敷暢厥義降逮史漢以記事為¶宗至於表志雜傳亦時
復立序文兼史體狀若¶子書然可與誥誓相叅風雅齊
列矣逮華嶠後¶漢多同班氏如劉平江革等傳其序先
言孝道<md:KR2o0001_SBCK_004-4b>¶次述毛義養親此則前漢王貢傳體其篇以四¶
皓為始也嶠言辭簡質叙致温雅味其宗㫖亦¶孟堅之
<pb:KR2o0001_WYG_004-4b>
亞歟爰洎范曄始革其流遺棄史才矜¶&KR0247;文彩後來所
作他皆若斯於是遷固之道忽¶諸微婉之風替矣若乃
后妃列女文苑儒林凡¶此之流范氏莫不列序夫前史
所有而我書獨¶無世之作者以為耻愧故上自晉宋下
及陳隋¶每書必序課成其數葢為史之道以古傳今古¶
既有之今何為者濫觴肇跡容或可觀累屋重<md:KR2o0001_SBCK_004-5a>¶架無乃
太甚譬夫方朔始為客難續以賓戲解¶嘲枚乘首唱七
發加以七章七辨音辭雖異㫖¶趣皆同此乃讀者所厭
<pb:KR2o0001_WYG_004-5a>
聞老生之恒說也夫史¶之有例猶國之有法國之無法
則上下靡定史¶之無例則是非莫凖昔夫子修經始發
凡例左¶氏立傳顯其區域科條一辨彪炳可觀降及戰¶
國迄乎有晉年逾五百史不乏才雖其體屢變¶而斯文
終絶唯令昇先覺逺述邱明重立凡例¶勒成晉紀鄧孫
已下遂躡其蹤史例中興於斯<md:KR2o0001_SBCK_004-5b>¶為盛若沈宋之志序蕭
齊之序録雖皆以序為¶名其實例也必定其臧否徵其
善惡干寳范曄¶理切而多功鄧粲道鸞詞煩而寡要子
<pb:KR2o0001_WYG_004-5b>
顯雖文¶傷蹇躓而義甚優長斯一二家皆序例之美者¶
夫事不師古匪說攸聞茍模楷曩賢理非可諱¶而魏収
作例全取蔚宗貪天之功以為已力異¶夫范依叔駿班
習子長攘袂公行不䧟穿窬之¶罪也葢凡例既立當與
紀傳相符按唐朝晉書¶例云凡天子廟號惟書於卷末
依撿孝武崩後<md:KR2o0001_SBCK_004-6a>¶竟不言廟曰烈宗又按百藥齊書例云
人有本¶字行者今並書其名依撿如高愼斛律光之徒¶
多所仍舊謂之仲宻明月此並非言之難行之¶難也及
<pb:KR2o0001_WYG_004-6a>
晉齊史例皆云坤道卑柔中宮不可為¶紀今編同列傳
以戒牝雞之晨切惟録皇后者¶既為傳體自不可加以
紀名二史之以后為傳¶雖云允惬而解釋非理成其偶
中所謂畫蛇而¶加足反失杯中之酒也至於題目失據
褒貶多¶違斯並散在諸篇此可得而略矣<md:KR2o0001_SBCK_004-6b>¶　　　題目第十一¶
上古之書有三墳五典八索九邱其次有春秋¶尚書檮
杌志乘自漢已下其流漸繁大扺史名¶多以書記紀略
<pb:KR2o0001_WYG_004-6b>
為主後生祖述各從所好沿革¶相因循環遞習葢區域
有限莫踰於此焉至孫¶盛有魏氏春秋孔衍有隋尚書
陳夀王邵曰志¶何之元劉璠曰典此又好奇厭俗習舊
捐新雖¶得稽古之宜未得從時之義㩁而論之其編年¶
月者謂之紀列記傳者謂之書取順於時斯<md:KR2o0001_SBCK_004-7a>¶為最也夫
名以定體為實之賓茍失其途有乖¶至理按呂陸二氏
(呂不韋/陸賈)各著一書惟次篇章不¶繫時月此乃子書雜記
而皆號曰春秋魚豢姚¶察著魏梁二史巨細畢載蕪累
<pb:KR2o0001_WYG_004-7a>
甚多而俱牓之¶以略考名責實奚其爽歟若乃史傳雜
篇區分¶類聚隨事立號諒無恒規如馬遷撰皇后傳而¶
以外戚命章按外戚慿皇后以得名猶宗室因天¶子而
顯稱也若編皇后而曰外戚傳則書天子而¶曰宗室紀
可乎班固撰人表以古今為目尋其所<md:KR2o0001_SBCK_004-7b>¶載也皆自秦而
徃非漢之事古誠有之今則安¶在子長史記别剙八書
孟堅既以漢為書不可更¶標書號改書為志義在互文
而何氏中興易志¶為記此則貴於革舊未見其能夫戰
<pb:KR2o0001_WYG_004-7b>
爭方殷¶雄雌未決則有不奉正朔自相君長必國史為¶
傳宜别立科條至如陳項諸雄寄編漢籍董袁羣¶賊附
列魏志既同臣子之例孰辨彼此之殊惟¶東觀以平林
下江諸人列為載記賴後來作者莫¶之遵効逮新晉始
以十六國主持載記表名可<md:KR2o0001_SBCK_004-8a>¶謂擇善而行巧於師古者
矣觀夫舊史列傳題¶卷靡恒文少者則具出姓名若司
馬相如東方¶朔是也字煩者惟書姓氏若毋將葢陳衞
諸葛¶傳是也必人多而姓同者則結定其數若二袁¶四
<pb:KR2o0001_WYG_004-8a>
張二公孫傳是也如此摽格足為詳審至范¶曄舉例始
全錄姓名歴短行於卷中叢細字於¶摽外其子孫附出
者注於祖先之下乃類俗之¶文桉孔目藥草經方煩碎
之至孰過於此切以¶周易六爻義存象内春秋萬國事
具傳中讀者<md:KR2o0001_SBCK_004-8b>¶硏尋篇終自曉何必開帙解帶便令昭然
滿目¶也自茲以降多師蔚宗魏収因之則又甚矣其¶有
魏世隣國編於魏史者於其人姓名之上又¶列之以邦
域申之以職官至如江東帝王則云¶僣晉司馬叡島夷
<pb:KR2o0001_WYG_004-8b>
劉裕河西酋長則云私置涼¶州牧張實私署涼王李暠
此皆篇中所具又於¶卷首具列必如收意使其撰兩漢
書三國志題¶諸盜賊傳亦當云僣西楚項羽偽寧朔王
隗囂¶自餘陳涉張步劉璋袁術其位號一二具言<md:KR2o0001_SBCK_004-9a>¶無所
不盡也葢法令滋章古人所愼若范魏之¶裁篇目可謂
滋章之甚者乎茍忘彼大體好茲¶小數難與議夫婉而
成章一字以為褒貶者矣¶
　　　斷限第十二
<pb:KR2o0001_WYG_004-9a>
夫書之立約其來尚矣如尼父之定虞書也以¶舜為始
而云粤若稽古帝堯邱明之傳魯史也¶以隱為先而云
惠公元妃孟子此皆正其疆里¶開其首端因有沿革遂
相交互事勢當然非為¶濫軼也過此已徃可謂狂簡不
知所裁者焉又<md:KR2o0001_SBCK_004-9b>¶子曰不在其位不謀其政若漢書之立
表志其¶殆侵官離局者乎考其濫觴所出起乎司馬氏¶
按馬記以史制名班書持漢標目史記者載數¶千年之
事無所不容漢書者紀十二帝之時有¶限斯極固既分
<pb:KR2o0001_WYG_004-9b>
遷之記判其去取紀傳所存惟¶留漢日表志所録乃盡
犧年舉一反三豈其若¶是膠柱調瑟不亦繆歟但固之
踳駁既徃不諫¶而後之作者咸習其途宋史則上括魏
朝隋書¶則仰包梁代求其所書之事得十一於千百一<md:KR2o0001_SBCK_004-10a>¶成其例莫之敢移永言其理可為歎息當魏武¶乘時撥
亂電掃羣雄鋒鏑之所交網羅之所及¶者葢惟二袁劉
呂而已卓進鴆行弑燃臍就戮¶總關王室不涉覇圖而陳
夀國志引居傳首夫¶漢之有董卓猶秦之有趙高昔車
<pb:KR2o0001_WYG_004-10a>
令之誅既不¶列漢史何太師之斃遂獨刋於魏書乎兼
復¶臧洪陶謙劉虞孫讃生於季末自相吞噬其於¶曹氏
也非唯理異犬牙固亦事同風馬漢典所¶具而魏册仍
編豈非流宕忘歸迷而不悟者也<md:KR2o0001_SBCK_004-10b>¶亦有一代之史上下
相交若已見他記則無宜¶重述故子嬰降沛其詳取驗
於秦紀伯符死漢¶其事斷入於呉書沈録金行上覊劉主
魏刋水¶運下列高王惟蜀與齊各有國史越次而載孰¶
曰攸宜自五胡稱制四海殊宅江左既承正朔¶斥彼魏
<pb:KR2o0001_WYG_004-10b>
胡故氐羌有録索虜成傳魏本出於雜¶種竊亦自號真
君其史黨附本朝思欲凌駕前¶作遂乃南籠典午北吞
諸偽比於羣盜盡入傳¶中但當有晉元明之時中原秦
趙之代元氏膜<md:KR2o0001_SBCK_004-11a>¶拜稽首自同臣妾而反列之於傳何厚
顔之甚¶邪又張李諸姓據有涼蜀其於魏也校年則前¶
後不接論地則參商有殊何預魏氏而横加編¶載夫尚
書者七經之冠冕百氏之襟袖凡學者¶必先精此書次
覽羣籍譬夫行不由徑非所聞¶焉修國史者若旁採異
<pb:KR2o0001_WYG_004-11a>
聞用成博物斯則可矣¶如班書地理志首遂全寫禹貢
一篇降為後書¶持續前史葢以水濟水牀上施牀徒有
其煩竟¶無其用豈非惑乎昔春秋諸國賦詩見意左氏<md:KR2o0001_SBCK_004-11b>¶所載惟録其章名如地理為書論自古風俗至¶於夏世
宜云禹貢已詳何必重述古文益其辭¶費也若夷狄本
係種落所興北貊起自淳維南¶蠻出於槃瓠高句麗以
鱉橋獲濟吐谷渾因馬¶鬭徙居諸如此說者求之歴代
何書不有而作¶之者曾不知前撰已著而後修宜輟遂
<pb:KR2o0001_WYG_004-11b>
乃百世¶相傳一字無改葢駢指在手不加力於千鈞附¶
贅居身非廣形於七尺為史之體有若於斯茍¶濫引他
事豐其部帙以此稱博異乎吾黨之所<md:KR2o0001_SBCK_004-12a>¶聞陸士衡有云
雖有愛而必捐善哉斯言可謂¶達作者之致矣夫能明
彼斷限定其折中歴選¶自古惟蕭子顯近諸然必謂都
無其累則吾未¶之許也¶
　　　編次第十三¶
昔尚書記言春秋記事以日月為逺近年世為¶前後用
<pb:KR2o0001_WYG_004-12a>
使閱之者雁行魚貫皎然可尋至馬遷¶始錯綜成篇區
分類聚班固踵武仍加祖述於¶其間則有統體不一名
目相違朱紫以之混淆<md:KR2o0001_SBCK_004-12b>¶冠屨於焉顛倒葢可得而言者
矣尋子長之列¶傳也其所編者惟人而已矣至於龜筴
異物不¶類肖形而輒與黔首同科俱謂之傳不其怪乎¶
且龜筴所記全為志體向若與八書齊列而定¶以書名
庶幾物得其朋同聲相應者矣孟堅每¶一姓有傳多附
出餘親其事跡尤異者則分入¶他部故博陸去病昆弟
<pb:KR2o0001_WYG_004-12b>
非復一篇外戚元后婦¶姑分為二録至如元王受封於
楚至孫戊而亡¶按其行事所載甚寡而能獨載一卷者
實由向<md:KR2o0001_SBCK_004-13a>¶歆之助耳但交封漢始地起列藩向居劉末職¶
纔卿士昭穆既疎家國又别適使分楚王子孫¶於高惠
之世與荆代並編析劉向父子於元¶成之間與王京共
列方於諸傳不亦類乎又自¶古王室雖微天命未改故
臺名逃債尚曰周王¶君未繫頸且云秦國況神璽在握
火徳猶存而¶居攝建年不編平紀之末孺子主祭咸書
<pb:KR2o0001_WYG_004-13a>
莽傳¶之中遂令漢餘數歳湮没無覩求之正朔不亦¶厚
誣當漢氏之中興也更始升壇改元寒暑三<md:KR2o0001_SBCK_004-13b>¶易世祖稱
臣北面誠節不虧既而兵敗長安祚¶歸高邑兄亡弟及
厯數相承作者乃抑聖公於¶傳内登文叔於紀首事等
躋僖位先不窋夫東¶觀秉筆容或諂於當時後來所修
理當刋革者¶也葢逐兔爭捷瞻烏靡定羣雄僣盜為我
驅除¶是以史傳所分眞偽有别陳勝項籍見編於高¶祖
之後隗囂孫述不列於光武之前而陳夀蜀¶書首標二
<pb:KR2o0001_WYG_004-13b>
牧次列先主以繼焉璋豈以蜀是偽¶朝遂乃不遵恒例
但鵬鷃一也何大小之異哉<md:KR2o0001_SBCK_004-14a>¶春秋嗣子諒闇未踰年而
廢者既不成君故不¶别加篇目是以魯公十二惡視不
預其流及秦¶之子嬰漢之昌邑咸亦因胡亥而得記附
孝昭¶而獲聞而呉均齊春秋乃以鬱林為紀事不師¶古
何滋章之甚與觀梁唐二朝撰齊隋兩史東¶昏猶在而
遽列和年煬帝未終而已編恭紀原¶其意㫖豈不以和
為梁主所立恭乃唐氏所承¶所以黜末元而尊中興顯
<pb:KR2o0001_WYG_004-14a>
義寧而隱大業茍欲¶取恱當代遂乃輕侮前朝行之一
時庶叶權道<md:KR2o0001_SBCK_004-14b>¶播之千載寧為格言¶(寧一/作未)尋夫本紀所書
資傳乃顯表志異體必不相涉¶舊史以表志之帙介於
紀傳之間降及蔚宗肇¶加釐革沈魏繼作相與因循既
而子顯齊書穎¶達隋史不依范例重遵班法蓋擇善而
行何有¶逺近聞義不徙是吾憂也若乃先黄老而後六¶
經後外戚而先夷狄老子與韓非並列賈詡將¶荀彧同
編孫𢎞傳讃宜居宣武紀末宗廟迭毁¶枉入𤣥成傳中
<pb:KR2o0001_WYG_004-14b>
如斯舛謬不可勝紀今畧其尤<md:KR2o0001_SBCK_004-15a>¶甚者耳故不復一二而
詳之¶
　　　稱謂第十四¶
孔子曰唯名不可以假人又曰名不正則言不¶順言不
順(云云/)必也正名乎是知名之折中君子所急况復¶列
之篇籍傳之不朽者耶昔夫子修春秋呉楚¶稱王而仍
舊曰子此則褒貶之大體為前修之¶楷式也馬遷撰史
記項羽僣盜而紀之曰王此¶則眞偽莫分為後來所惑
<pb:KR2o0001_WYG_004-15a>
者也自兹已降訛謬¶相因名諱所施輕重莫等至如更
始中興漢室<md:KR2o0001_SBCK_004-15b>¶光武所臣雖事業不成而厯數終在班范
二史¶皆以劉𤣥為目不其慢乎古者二國爭盟晉楚¶並
稱侯伯七雄力戰齊秦俱曰帝王其間雖勝¶負有殊大
小不類未聞勢窮者即為匹庶力屈¶者乃成㓂賊也至
於近古則不然當漢氏云亡天¶下鼎峙論王道則曹逆
而劉順語國祚則魏促¶而呉長但以地處函夏人傳正
朔度長挈大魏¶實居多二方之於上國亦猶秦繆楚莊
<pb:KR2o0001_WYG_004-15b>
與文襄¶而並覇(蜀昭烈主可比秦繆公/呉大帝可比楚莊王)逮作者之書事<md:KR2o0001_SBCK_004-16a>¶也乃没呉蜀號諡呼權備姓名(謂魚豢/孫盛等)方於魏¶邦懸隔
頓爾懲惡勸善其義安歸續以金行版¶蕩戎羯稱制各
有國家實同王者晉世臣子黨¶附君親嫉彼亂華比諸
羣盜此皆茍徇私忿忘¶夫至公自非坦懐愛憎無以定
其得失至蕭方¶等始存諸國名諡僣帝者皆稱之以王
此則趙¶猶人君加以王號把用夷禮貶同子爵變通其¶
理事在合宜小道可觀見於蕭氏者矣古者天¶子廟號
<pb:KR2o0001_WYG_004-16a>
祖有功而宗有徳始自三代迄於兩漢<md:KR2o0001_SBCK_004-16b>¶名實相允今古
共傳降及曹氏祖名多濫必無¶慚徳其為武王故陳夀
志獨呼武曰祖至於¶文明但稱帝而已自晉以還竊號
者非一如康¶穆兩帝劉蕭二明梁簡文兄弟(兼謂孝/元帝也)齊
武成¶昆季(兼言宣/孝昭也)斯或承家之僻王或亡國之庸主¶不
諡靈謬為幸巳多猶曰祖宗孰云其可而史¶臣載削曾
無辨明每有所書必存廟號何以申¶勸沮之義杜渝濫
之源者乎又位乃人臣跡參¶王者如周之亶父季歴晉
<pb:KR2o0001_WYG_004-16b>
之仲達師昭追尊建<md:KR2o0001_SBCK_004-17a>¶名比諸天子可也必若當塗所出
宦官擕養帝¶號徒加人望不愜故國志所錄無異匹夫
應書¶其人直云皇之祖考而已至如元氏起於邊朔(邊/一)
(作/沙)¶其君乃一部之酋長耳道武追崇所及凡二十¶八君自
開闢以來未之有也而魏書序紀襲其¶虚號生則謂之
帝死則謂之崩何異沐猴而冠¶腐鼠稱璞者矣夫歴觀
自古稱謂不同縁情而¶作本無定凖至若諸侯無諡者
戰國已上謂之¶今王天子見黜者漢魏以後謂之少帝
<pb:KR2o0001_WYG_004-17a>
周衰有<md:KR2o0001_SBCK_004-17b>¶共和之相楚殺有夾敖之主趙他而曰尉他英¶
布而曰黥布豪傑則平林新市冦賊則黄巾赤¶眉園綺
友朋共云四皓奮建父子都稱萬石凡此諸名皆¶出於
當代史臣編録無復弛張葢取叶隨時不¶藉稽古及後
來作者頗慕斯流亦時採新名列¶成篇題(音/第)若王晉之
十士寒雋沈宋之二凶索¶虜即其事也唯魏収逺不師
古近非因俗自我¶作故無所憲章其撰魏書也乃以平
陽王為出帝¶司馬氏為僣晉桓劉已下通曰島夷夫以
<pb:KR2o0001_WYG_004-17b>
諂齊<md:KR2o0001_SBCK_004-18a>¶則輕抑關右黨魏則深誣江外愛憎出於方寸¶與
奪由其筆端語必不經名惟駭物昔漢世原¶涉大修墳
墓乃開道立表署曰南陽阡欲以繼¶跡京兆齊聲曹尹
而人莫之肯從但云原氏阡¶而已故知事非允當難以
遵行如収之茍立詭¶名不依故實雖復䢴諸竹帛(蜀本/作形)
(宋本作䢴䢴/古與刋同)終靡傳於諷誦也¶(蜀本作罕/宋本作靡)抑又聞之帝
王受命厯數相承雖舊君已没而¶致敬無改豈可等之
凡庶便書之以名者乎近¶代文章實同兒戲有天子而
<pb:KR2o0001_WYG_004-18a>
稱諱者若姬滿劉<md:KR2o0001_SBCK_004-18b>¶莊之類是也有匹夫而不名者若步
兵彭澤之¶類是也史論立言理當雅正如班述之叙聖
卿¶也而曰董公惟亮范贊之言季孟也止曰隗王得¶士
習談漢主則謂昭烈為𤣥徳(習氏漢晉春秋¶以蜀為正/統其編目叙事皆謂蜀先)
(主為昭烈皇帝至於/論中語則呼為𤣥徳)裴引魏室則目文¶帝為曹丕夫以
滛亂之臣忽隱其諱(滛謂董賢/亂謂隗囂)¶正朔之后反呼其名意
好奇而輒為文逐韻而¶便作(班固哀紀贊曰宛孌董公/惟亮天功隗囂公孫述傳)
(贊曰公孫習/吏隗王得士)用¶捨之道其例無恒近代為史通多此失
<pb:KR2o0001_WYG_004-18b>
上才<md:KR2o0001_SBCK_004-19a>¶猶且若是而況中庸者乎今略舉一隅以存標¶格
云爾¶
　
　
　
　
　
　史通卷四<md:KR2o0001_SBCK_004-19b>¶<md:KR2o0001_SBCK_005-1a>¶
<pb:KR2o0001_WYG_005-1a>
欽定四庫全書
　史通卷五¶　　　　　　　　唐　劉知幾　撰
　　内篇¶
　
